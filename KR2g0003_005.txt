# -*- mode: mandoku-view; -*-
#+TITLE: 晏子春秋
#+DATE: 2015-09-10 23:32:42.630636
#+PROPERTY: ID KR2g0003
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB02n0045-005晏子春秋-卷第五.
<pb:KR2g0003_SBCK_005-1a>¶
晏子春秋内篇&KR0462;上第五(凢三十章)¶
　　莊公不恱晏子晏子坐地訟公而　第一¶
　　莊公不用晏子致邑而退後有崔氏之難¶
　　　第二¶
　　崔慶刦齊將軍大夫盟晏子不與第三¶
　　晏子再治阿而信見景公任以&KR0038;政第四¶
　　景公惡故人晏子退&KR0038;亂復召晏子第五¶
　　齊饑晏子因路之役㠯振民第六¶
　　景公欲墮東門之堤晏子謂不可變古第¶
<pb:KR2g0003_SBCK_005-1b>¶
　　　七¶
　　景公憐饑者晏子稱治國之本㠯長其意¶
　　第八¶
　　景公探雀鷇鷇弱反之晏子稱長㓜㠯賀¶
　　　第九¶
　　景公睹乞兒扵&KR0151;晏子諷公使養第十¶
　　景公慙刖跪之辱不朝晏子稱&KR0033;請賞之¶
　　　第十一¶
　　景公夜徔晏子飮晏子稱不敢與第十二¶
<pb:KR2g0003_SBCK_005-2a>¶
　　景公使進食與裘晏子對㠯社稷臣第十¶
　　　三¶
　　晏子飲景公正家老歛欲與民共樂第十¶
　　　四¶
　　晏子飲景公酒呼具火晏子稱詩以辤第¶
　　　十五¶
　　&KR0051;欲攻齊使人徃觀晏子㠯禮侍而折其¶
　　　謀第十六¶
　　景公問東門無澤年榖而對以氷晏子請¶
<pb:KR2g0003_SBCK_005-2b>¶
　　罷伐魯第十七¶
　　景公使晏子予魯地而魯使不盡受第十¶
　　　八¶
　　景公游紀得金　中書晏子因以諷之第¶
　　　十九¶
　　景公贒魯昭公去國而自悔晏子謂無及¶
　　　已第二十¶
　　晏子使魯布事巳仲尼以爲知禮第二十¶
　　　一¶
<pb:KR2g0003_SBCK_005-3a>¶
　　晏子之魯進食有豚亡二肩不求其人第¶
　　　二十二¶
　　曾子將行晏子送之而贈㠯善言第二十¶
　　　三¶
　　晏子之&KR0051;睹齊纍越石父解左驂贖之與¶
　　　歸第二十四¶
　　晏子之御感妻言而自抑損晏子薦以爲¶
　　　大夫第二十五¶
　　泯子午見晏子晏子恨不盡其意第二十¶
<pb:KR2g0003_SBCK_005-3b>¶
　　　六¶
　　晏子乞北郭騷米以養母騷殺身㠯眀道¶
　　　晏子之贒第二十七¶
　　景公欲見高糺晏子辤以祿仕之臣第二¶
　　　十八¶
　　髙糺治晏子家不得其俗乃逐人第二十¶
　　　九¶
　　晏子居䘮遜畣家老仲尼善之第三十¶
<pb:KR2g0003_SBCK_005-4a>¶
　莊公不恱晏子晏子坐地訟公而歸第一¶
晏子臣扵莊公公不恱飲酒令召晏子晏子至¶
入門公令樂人奏歌曰已哉巳哉寡人不能&KR0003;¶
也爾何來爲晏子入坐樂人三奏&KR0948;後知其謂¶
已也遂起北面坐地公曰夫子從席&KR0154;爲坐地¶
晏子對曰嬰聞訟夫坐地今嬰將與君訟敢毋¶
坐地乎嬰聞之衆而無義彊而無禮好勇而惡¶
贒者禍必及其身若公者之謂矣且嬰言不用¶
願請身去遂趨而歸管籥其家者納之公財在¶
<pb:KR2g0003_SBCK_005-4b>¶
外者斥之市曰君子有力扵民則進爵祿不辤¶
貴冨無力于民而旅食不惡貧賤逐徒行而東¶
畊扵海濱居數年果有崔杼之難¶
　莊公不用晏子致邑而退後有崔氏之禍第¶
　　二¶
晏子爲莊公臣言大用每朝賜爵益邑俄而不¶
用每朝致邑與爵爵邑盡退朝而乗嘳&KR0948;而歎¶
終而笑其㒒曰何歎笑相從數也晏子曰吾嘆¶
也哀吾君不免扵難吾笑也喜吾自得也吾亦¶
<pb:KR2g0003_SBCK_005-5a>¶
無死矣崔杼果弑莊公晏子立崔杼之門從者¶
曰死乎晏子曰獨吾君也乎哉吾死也曰行乎¶
曰獨吾罪也乎哉吾亡也曰歸乎曰吾君死安¶
歸君民者豈以陵民社稷是主臣君者豈爲其¶
口實社稷是養故君爲社稷死則死之爲社稷¶
亡則亡之若君爲巳死而爲己亡非其私䁥孰¶
能任之且人有君而弑之吾焉得死之而焉得¶
亡之將庸何歸門啓而入崔子曰子何不死子¶
何不死晏子曰禍始吾不在也禍終吾不知也¶
<pb:KR2g0003_SBCK_005-5b>¶
吾何爲死且吾聞之㠯亡爲行者不足以存君¶
以死爲義者不足㠯立功嬰豈其婢子也哉其¶
縊而&KR0025;之也遂&KR0221;免坐枕君尸而&KR0152;興三踊而¶
岀人謂崔子必殺之崔子曰民之望也舎之得¶
民¶
　崔慶刼齊將軍大夫盟晏子不與第三¶
崔杼旣弑荘公而立景公杼與慶封相之刼諸¶
將軍大夫及顯士庻人扵大宫之坎上令無得¶
不盟者爲壇三仭塪其下以甲千列環其内外¶
<pb:KR2g0003_SBCK_005-6a>¶
盟者皆脫劒而入維晏子不肎崔杼許之有敢¶
不盟者㦸拘其頸劍承其心令自盟曰不與崔¶
慶而與公室者受其不祥言不疾指不至血者¶
死所殺七人次及晏子晏子奉桮血仰天嘆曰¶
嗚呼崔子爲無道而弑其君不與公室而與崔¶
慶者受此不祥俛而飲血崔杼謂晏子曰子變¶
子言則齊國吾與子共之子不變子言㦸旣在¶
脰劒旣在心維子圖之也晏子曰刼吾㠯刅而¶
失其志非勇也囘吾㠯利而倍其君非義也崔¶
<pb:KR2g0003_SBCK_005-6b>¶
子子獨不爲天討乎詩云莫莫&KR0081;虆施扵條枚¶
愷悌君子求福不囘今嬰且可以囘而求福乎¶
曲刅鉤之&KR0033;兵推之嬰不革矣崔杼將殺之或¶
曰不可子以子之君無道而殺之今其臣有道¶
之士也又徔而殺之不可以爲教矣崔子遂舎¶
之晏子曰若大夫爲大不仁而爲小仁焉有中¶
乎趨出授綏而乗其㒒將馳晏子撫其手曰徐¶
之疾不必生徐不必死鹿生扵野命縣于厨嬰¶
命有繫矣按之成節而後去詩云彼已之子舎¶
<pb:KR2g0003_SBCK_005-7a>¶
命不渝晏子之謂也¶
　晏子再治阿而信見景公任以&KR0038;政第四¶
景公使晏子爲東阿宰三年毀聞扵國景公不¶
&KR0003;召而免之晏子謝曰嬰知嬰之過矣請復治¶
阿三年而譽必聞扵國景公不&KR0216;復使治阿三¶
年而譽聞扵國景公&KR0003;召而賞之景公問其故¶
對曰昔者嬰之治阿也築蹊徑急門閭之政而¶
&KR0075;民惡之舉儉力孝弟罸偷窳而惰民惡之決¶
獄不避貴强惡之左右所求法則予非灋則否¶
<pb:KR2g0003_SBCK_005-7b>¶
而左右惡之事貴人體不過禮而貴人惡之是¶
㠯三邪毀乎外二讒毀于内三年而毀聞乎君¶
也今臣謹更之不築蹊徑而緩門閭之政而滛¶
民說不舉儉力孝弟不罸偷窳而惰民&KR0003;决獄¶
阿貴强而貴彊說左右&KR0001;求言諾而左右&KR0003;事¶
貴人體過禮而貴人說是三邪譽乎外二讒譽¶
乎内三年而譽聞于君也昔者嬰之&KR0001;以當誅¶
者宜賞今&KR0001;㠯當賞者宜誅是故不敢受景公¶
知晏子贒廼任以&KR0038;政三年而齊大興¶
<pb:KR2g0003_SBCK_005-8a>¶
　景公惡故人晏子退國亂復召晏子第五¶
景公與晏子立于曲潢之上晏子稱曰衣莫若¶
新人莫若故公曰衣之新也信善矣人之故相¶
知情晏子歸&KR0018;載使人辤于公曰嬰故老耄無¶
能也請毋服壯者之事公自治&KR0038;身弱扵高國¶
百姓大亂公恐復召晏子諸侯忌其威而髙&KR0038;¶
服其政田疇墾辟&KR0094;桑豢収之處不足絲&KR0094;於¶
燕牧馬于魯共貢入朝墨子聞之曰晏子知道¶
景公知竆矣¶
<pb:KR2g0003_SBCK_005-8b>¶
　齊饑晏子因路&KR0230;之役㠯振民第六¶
景公之時饑晏子請爲民發粟公不許當爲路¶
&KR0230;之䑓晏子令吏重其賃逺其&KR1429;徐其日而不¶
趨三年臺成而民振故上恱乎游民足乎食君¶
子曰政則晏子欲發粟與民而巳若使不可得¶
則依物而偶扵政¶
　景公欲堕東門之堤晏子謂不可變古第七¶
景公登東門防民單服&KR0948;後上公曰此大傷牛¶
馬蹄矣夫何不下六尺哉晏子對曰昔者吾先¶
<pb:KR2g0003_SBCK_005-9a>¶
君桓公明君也而管仲贒相也夫以贒相佐眀¶
君而東門防全也古者不爲殆有爲也蚤嵗溜¶
水至入廣門即下六尺耳鄕者防下六尺則無¶
齊矣夫古之重變古常此之謂也¶
　景公憐饑者晏子稱治&KR0038;之本㠯長其意第¶
　　八¶
景公遊扵壽宫睹長年&KR0018;薪者而有饑色公悲¶
之喟&KR0948;歎曰令吏養之晏子曰臣聞之樂贒而¶
哀不肖守&KR0038;之本也今君愛老而恩無所不逮¶
<pb:KR2g0003_SBCK_005-9b>¶
治國之本也公笑有喜色晏子曰聖王見贒以¶
樂贒見不肖以哀不肖今請求老弱之不養鰥¶
寡之無室者論而共秩焉公曰諾于是老弱有¶
養鰥寡有室¶
　景公探雀鷇鷇弱反之晏子稱長㓜㠯賀第¶
　　九¶
景公探雀鷇鷇弱反之晏子聞之不待時而入¶
見景公公汗出愓&KR0948;晏子曰君何爲者也公曰¶
吾探雀鷇鷇弱故反之晏子逡廵北面再拜而¶
<pb:KR2g0003_SBCK_005-10a>¶
賀曰吾君有聖王之道矣公曰寡人探雀鷇鷇¶
弱故反之其當聖人之道者何也晏子對曰君¶
探雀鷇鷇弱反之是長㓜也吾君仁愛曾禽獸¶
之加焉而况于人乎此聖王之道也¶
　景公睹乞兒扵途晏子諷公使飬第十¶
景公睹嬰兒有乞於&KR0151;者公曰是無歸夫晏子¶
對曰君存何爲無歸使吏飬可立而以聞¶
　景公慙刖跪之辱不朝晏子稱&KR0033;請賞之第¶
　　十一¶
<pb:KR2g0003_SBCK_005-10b>¶
景公正晝被髮乗六馬御婦人㠯出正閨刖跪¶
擊其馬而反之曰爾非吾君也公慙而不朝晏¶
子睹裔欵而問曰君何故不朝對曰昔者君正¶
晝被髮乗六馬御婦人㠯出正閨刖跪擊其馬¶
而反之曰爾非吾君也公慙而出反不果是以¶
不朝晏子入見景公曰昔者寡人有罪&KR0013;髮乗¶
六馬㠯出正閨刖跪擊馬而反之曰爾非吾君¶
也寡人㠯天子大夫之賜得百姓以守宗廟今¶
見戮扵刖跪以辱社稷吾猶可以齊于諸侯乎¶
<pb:KR2g0003_SBCK_005-11a>¶
晏子對曰君勿惡焉臣聞下無&KR0033;辤上有隱君¶
民多諱曰君有驕行古者眀君在上下多&KR0033;辤¶
君上好善民無諱言今君有失行刖跪&KR0033;辭禁¶
之是君之福也故臣來慶請賞之以明君之好¶
善禮之㠯明君之受諌公笑曰可乎晏子曰可¶
扵是令刖跪倍資無征時朝無事也¶
　景公夜從晏子飮晏子稱不敢與第十二¶
景公飲酒夜移于晏子前駈欵門曰君至晏子¶
&KR0013;玄端立于門曰諸侯得㣲有故乎&KR0038;家得㣲¶
<pb:KR2g0003_SBCK_005-11b>¶
有事乎君何爲非時而夜辱公曰酒醴之味金¶
石之聲願與夫子樂之晏子對曰夫布薦席陳¶
簠簋者有人臣不敢與焉公曰移于司馬穰苴¶
之家前驅欵門曰君至穰苴介胄操㦸立于門¶
曰諸侯得㣲有兵乎大臣得㣲有叛者乎君何¶
爲非時而夜辱公曰酒醴之味金石之聲願與¶
將軍樂之穰苴對曰夫布薦席陳簠簋者有人¶
臣不敢與焉公曰移扵梁丘據之家前驅欵門¶
曰君至梁丘㩀左操瑟右挈竽行歌而去公曰¶
<pb:KR2g0003_SBCK_005-12a>¶
樂哉今夕吾飲也㣲彼二子者何以治吾國㣲¶
此一臣者何以樂吾身君子曰聖贒之君皆有¶
益友無偷樂之臣景公弗能及故兩用之僅得¶
不亡¶
　景公使進食與裘晏子對以社稷臣第十三¶
晏子侍于景公朝寒公曰請進暖食晏子對曰¶
嬰非君奉餽之臣也敢辭公曰請進服裘對曰¶
嬰非君茵席之臣也敢辭公曰&KR0948;夫子之扵寡¶
人何爲者也對曰嬰社稷之臣也公曰何謂社¶
<pb:KR2g0003_SBCK_005-12b>¶
稷之臣對曰夫社稷之臣能立社稷别上下之¶
義使當其理制百官之序使得其宜作爲辭令¶
可分布于四方自是之後君不以禮不見晏子¶
　晏子飲景公止家老歛欲與民共樂第十四¶
晏子飲景公酒令器必新家老曰財不足請歛¶
于氓晏子曰止夫樂者上下同之故天子與天¶
下諸侯與境内匹夫以下各與其僚無有獨樂¶
今上樂下傷其費是獨樂音也不可¶
　晏子飲景公酒公呼具火晏子稱詩㠯辭第¶
<pb:KR2g0003_SBCK_005-13a>¶
　　十五¶
晏子飲景公酒日暮公呼具火晏子辤曰詩云¶
側弁之俄言失悳也屢舞傞傞言失容也既醉¶
以酒既飽以德旣醉而出竝受其福賓主之禮¶
也醉而不出是謂伐徳賓之罪也嬰已&KR0114;其日¶
未&KR0114;其夜公曰善舉酒祭之再拜而出曰豈過¶
我哉吾託國于晏子也以其家貨養寡人不欲¶
其滛侈也而况與寡人謀國乎¶
　&KR0051;欲攻齊使人往觀晏子㠯禮侍而折其謀¶
<pb:KR2g0003_SBCK_005-13b>¶
　　第十六¶
&KR0051;平公欲伐齊使范昭徃觀焉景公觴之飮酒¶
酣范昭曰請君之棄罇更之罇觶具矣范昭佯¶
醉不恱而起舞謂太師曰能爲我調成周之樂¶
乎吾爲子舞之太師曰㝠臣不習范昭趨而出¶
景公謂晏子曰&KR0051;大&KR0038;也使人來將觀吾政今¶
子怒大&KR0038;之使者將柰何晏子曰夫范昭之爲¶
人也非陋而不知禮也且欲試吾君臣故絕之¶
也景公爲太師子曰何㠯不爲客調成周之樂¶
<pb:KR2g0003_SBCK_005-14a>¶
乎太師對曰夫成周之樂天子之樂也調之必¶
人主舞之今范昭人臣欲舞天子之樂臣故不¶
爲也范昭歸以報平公曰齊未可伐也臣欲試¶
其君而晏子識之臣欲犯其禮而太師知之仲¶
尼聞夫不出扵尊爼之間而知千里之外其晏¶
子之謂也可謂折衝矣而太師其與焉¶
　景公問東門無澤年榖而對以氷晏子請罷¶
　　伐魯第十七¶
景公伐魯傳許得東門無澤公問焉魯之年榖¶
<pb:KR2g0003_SBCK_005-14b>¶
何如對隂水厥陽氷厚五寸不知㠯吿晏子晏¶
子對曰君子也問年榖而對以氷禮也隂水厥¶
陽氷厚五寸者寒溫節節則刑政平平則上下¶
和和則年榖熟年充衆和而伐之臣恐罷民弊¶
兵不成君之意請禮魯㠯息吾怨遣其執以明¶
吾悳公曰善廼不魯¶
　景公使晏子予魯地而魯使不盡受第十八¶
景公予魯君地山隂數百社使晏子致之魯使¶
子叔昭伯受地不盡受也晏子曰寡君獻地忠¶
<pb:KR2g0003_SBCK_005-15a>¶
㢘也&KR0154;爲不盡受子叔昭伯曰臣受命扵君曰¶
諸侯相見交讓爭處其卑禮之文也交委多爭¶
受少行之實也禮成文于前行成章扵後交之¶
&KR0001;以長久也且吾聞君子不盡人之歡不竭人¶
之忠吾是以不盡受也晏子歸報公公喜笑曰¶
魯君猶若是乎晏子曰臣聞大國貪于名小國¶
貪于實此諸侯之公患也今魯處卑而不貪乎¶
尊辭實而不貪乎多行㢘不爲茍得道義不爲¶
苟合不盡人之歡不竭人之忠以全其交君之¶
<pb:KR2g0003_SBCK_005-15b>¶
道義殊于世俗&KR0038;免扵公患公曰寡人&KR0003;魯君¶
故予之地今行果若此吾將使人賀之晏子曰¶
不君㠯驩予之地而賀其辭則交不親而地不¶
爲悳矣公曰善於是重魯之幣毋比諸侯厚其¶
禮毋北賓客君子扵魯而後明行廉辤地之可¶
爲重名也¶
　景公逰紀得金　中書晏子因以諷之第十¶
　　九¶
公遊扵紀得金　發其視之中有丹書曰食魚¶
<pb:KR2g0003_SBCK_005-16a>¶
無反勿乗駑馬公曰善哉知若言食魚無反則¶
惡其鱢也勿乗駑馬惡其耴道不逺也晏子對¶
曰不&KR0948;食魚無反毋盡民力乎勿乗駑馬則無¶
置不肖扵側乎公曰紀有書何以亡也晏子對¶
曰有以亡也嬰聞之君子有道懸之閭紀有此¶
言注之　不亡何待乎¶
　景公贒魯昭公去國而自悔晏子謂無及巳¶
　　第二十¶
魯昭公棄國走齊齊公問焉曰君何年之少而¶
<pb:KR2g0003_SBCK_005-16b>¶
棄&KR0038;之蚤奚道至扵此乎昭公對曰吾少之時¶
人多愛我者吾體不能親人多諌我者吾志不¶
能用是則内無拂而外無輔輔拂無一人謟䛕¶
我者甚衆譬之猶秋蓬也&KR0012;其根而美枝葉秋¶
風一至根且抜矣景公辯其言㠯語晏子曰使¶
是人反其國豈不爲古之贒君乎晏子對曰不¶
&KR0948;夫愚者多悔不肖者自贒溺者不問墜迷者¶
不問路溺而後問墜迷而後問路譬之猶臨難¶
而遽鑄兵噎而&KR1096;掘井雖速亦無及巳¶
<pb:KR2g0003_SBCK_005-17a>¶
　晏子使魯布事已仲尼以爲知禮第二十一¶
晏子使魯仲尼命門子弟徃觀子貢反報曰孰¶
謂晏子子習于禮乎夫禮曰登階不歷堂上不¶
趨授玉不跪今晏子皆反此謂晏子習于禮者¶
晏子旣已有事于魯君退見仲尼仲尼曰夫禮¶
登階不歷堂上不趨授玉不跪夫子反此乎晏¶
子曰嬰聞兩楹之間君臣有位焉君行其一臣¶
行其二君之來遫是㠯登階歷堂上趨㠯及位¶
也君授玉卑故跪以下之且吾聞之大者不踰¶
<pb:KR2g0003_SBCK_005-17b>¶
閑小者出入可也晏子出仲尼送之㠯賓客之¶
禮不計之義維晏子爲能行之¶
　晏子之魯進食有豚亡二肩不求其人第二¶
　　十二¶
晏子之魯朝食進餽膳有豚焉晏子曰去其二¶
肩晝者進膳則䐁肩不具侍者曰膳䐁肩亡晏¶
子曰釋之矣侍者曰我能得其人晏子曰止吾¶
聞之量功而不量力則民盡藏餘不分則民盗¶
子教我&KR0001;㠯改之無教我求其人也¶
<pb:KR2g0003_SBCK_005-18a>¶
　曾子將行晏子送之而贈以善言第二十三¶
曾子將行晏子送之曰君子贈人以軒不若㠯¶
言吾請㠯言之以軒乎曾子曰請以言晏子曰¶
今夫車輪山之&KR0033;木也良匠揉之其圓中規雖¶
有槁&KR0064;不復嬴矣故君子愼隱揉和氏之璧井¶
里之困也良工修之則爲存&KR0038;之寳故君子愼¶
&KR0001;修今夫蘭本三年而成湛之苦酒則君子不¶
近庻人不佩湛之縻醢而賈匹馬矣非蘭本㺯¶
也&KR0001;湛&KR0948;也願子之必求所湛嬰聞之君子居¶
<pb:KR2g0003_SBCK_005-18b>¶
必擇居游必就士擇居所㠯求士求士&KR0001;以辟¶
患也嬰聞汨常移質習俗移性不可不愼也¶
　晏子之&KR0051;睹齊纍越石父解左&KR0406;贖之與歸¶
　　第二十四¶
晏子之&KR0051;至中牟睹弊冠反裘&KR0018;芻息扵&KR0151;側¶
者以爲君子也使人問焉曰子何爲者也對曰¶
我越石父者也晏子曰何爲至此曰吾爲人臣¶
㒒扵中牟見使將歸晏子曰何爲之㒒對曰不¶
免涷餓之切吾身是㠯爲㒒也晏子曰爲僕㡬¶
<pb:KR2g0003_SBCK_005-19a>¶
何對曰三年矣晏子曰可得贖乎對曰可遂觧¶
左驂以贈之因載而與之俱歸至舎不辤而入¶
越石父怒而請絶晏子使人應之曰吾未嘗得¶
交夫子也子爲僕三年吾廼今日睹而贖之吾¶
扵子尚未可乎子何絕我之&KR0064;也越石父對之¶
曰臣聞之士者詘乎不知已而申乎知已故君¶
子不以功輕人之身不爲彼功詘身之理吾三¶
年爲人臣僕而莫吾知也今子贖我吾以子爲¶
知我矣嚮者子乗不我辭也吾㠯子爲忘今又¶
<pb:KR2g0003_SBCK_005-19b>¶
不辭而入是與臣我者同矣我猶且爲臣請鬻¶
扵世晏子出見之曰嚮者見客之容而今也見¶
客之意嬰聞之省行者不引其過察實者不譏¶
其辭嬰可㠯辭而無棄乎嬰誠革之廼令糞灑¶
改席尊醀而禮之越石父曰吾聞之至恭不脩¶
途尊禮不受擯夫子禮之僕不敢當也晏子遂¶
以爲上客君子曰俗人之有功則徳德則驕晏¶
子有功免人于厄而反詘下之其去俗亦逺矣¶
此全功之道也¶
<pb:KR2g0003_SBCK_005-20a>¶
　晏子之御感妻言而自抑損晏子薦以大夫¶
　　第二十五¶
晏子爲齊相出其御之妻從門間而闚其夫爲¶
相御擁大盖筞駟馬意氣&KR0045;&KR0045;甚自得也既而¶
歸其妻請去夫問其故妻曰晏子長不滿六尺¶
身相齊&KR0038;名顯諸侯今者妾觀其出志念深矣¶
常有以自下者今子長八尺廼爲人僕御&KR0948;子¶
之意自以爲足妾是以求去也其後夫自抑損¶
晏子恠而問之御㠯實對晏子薦㠯爲大夫¶
<pb:KR2g0003_SBCK_005-20b>¶
　泯子午見晏子晏子恨不盡其意第二十六¶
燕之游士有泯子午者南見晏子扵齊言有文¶
章術有条理巨可㠯&KR0024;國細可以益晏子者三¶
百篇睹晏子恐慎而不能言晏子假之㠯悲色¶
開之以禮顔&KR0948;後能盡其復也客退晏子&KR0033;席¶
而坐廢朝移旹在側者曰嚮者燕客侍夫子胡¶
爲憂也晏子曰燕萬乗之國也齊千里之塗也¶
泯子午以萬乗之&KR0038;爲不足&KR0003;㠯千里之塗爲¶
不足逺則是千萬人之上也且猶不能殫其言¶
<pb:KR2g0003_SBCK_005-21a>¶
於我况乎齊人之懐善而死者乎吾&KR0001;㠯不得¶
睹者豈不多矣&KR0948;吾失此何之有也¶
　晏子乞北郭騷米㠯養母騷殺身㠯眀晏子¶
　　之贒第二十七¶
齊有北郭騷者結果罔㧢蒲葦織履以養其母¶
猶不足踵門見晏子曰&KR0060;說先生之義願乞所¶
㠯飬母者晏子使人分倉粟府金而遺之辤金¶
受粟有間晏子見疑于景公出犇過北郭騷之¶
門而辭北郭騷沐浴而見晏子曰夫子將焉適¶
<pb:KR2g0003_SBCK_005-21b>¶
晏子曰見疑于齊君將出犇北郭騷曰夫子勉¶
之矣晏子上車太息而歎曰嬰之亡豈不宜哉¶
亦不知士甚矣晏子行北子召其友而告之曰¶
吾說晏子之義而嘗乞&KR0001;以飬母者焉吾聞之¶
養其親者身伉其難今晏子見疑吾將以身死¶
白之著衣冠令其友操劍奉而從造于君庭求¶
復者曰晏子天下之贒者也今去齊&KR0038;齊必侵¶
矣方見國之必侵不若死請以頭託白晏子也¶
因謂其友曰盛吾頭于笥中奉㠯退託而自刎¶
<pb:KR2g0003_SBCK_005-22a>¶
其友因奉託而謂復者曰此北郭子爲國故死¶
吾將爲北郭子死又退而又刎景公聞之大駭¶
乗馹而自追晏子及之國郊請而反之晏子不¶
得巳而反聞北郭子之以死白巳也大息而歎¶
曰嬰之亡豈不宜哉亦愈不知士甚矣¶
　景公欲見高糺晏子辤㠯祿仕之臣第二十¶
　　八¶
景公謂晏子曰吾聞髙糺與夫子遊寡人請見¶
之晏子對曰臣聞之爲地戰者不能成其王爲¶
<pb:KR2g0003_SBCK_005-22b>¶
祿仕者不能正其君髙糺與嬰爲兄弟久矣未¶
嘗干嬰之行特祿仕之臣也何足以&KR0024;君乎¶
　髙糺治晏子家不得其俗廼逐之第二十九¶
高糺事晏子而見逐髙紏曰臣事夫子三年無¶
得而卒見逐其&KR0003;何也晏子曰嬰之家俗有三¶
而子無一焉紏曰可得聞乎晏子曰嬰之家俗¶
間處從容不談議則疏出不相揚美入不相削¶
行則不與通國事無論驕士慢知者則不朝也¶
此三者嬰之家俗今子是無一焉故嬰非特食¶
<pb:KR2g0003_SBCK_005-23a>¶
餽之長也是以辭¶
　晏子居䘮遜畣家老仲尼善之第三十¶
晏子居晏桓子之䘮麤衰斬苴絰帶杖管屨食¶
粥居&KR0029;廬&KR0230;苫枕草其家老曰非大夫䘮父之¶
禮也晏子曰唯卿爲大夫曾子以聞孔子孔子¶
曰晏子可謂能逺害矣不㠯已之是駁人之非¶
遜辭以避咎義也夫¶
<pb:KR2g0003_SBCK_005-23b>¶
¶
晏子春秋内篇&KR0462;上第五¶
