# -*- mode: mandoku-view -*-
#+TITLE: 晏子春秋
#+DATE: 2016-08-10 10:17:50
#+PROPERTY: ID KR2g0003
#+PROPERTY: BASEEDITION tls
#+PROPERTY: JUAN 5
#+PROPERTY: CAT 1pre-han,歷史,古史

# dating: 8110
<pb:KR2g0003_tls_006-1a>¶
** 6 內篇雜下

6.1《靈公禁婦人為丈夫飾不止晏子請先內勿服》

<pb:KR2g0003_tls_006-2a>靈公好婦人而丈夫飾者，¶
國人盡服之，¶
公使吏禁之，¶
曰：¶
「女子而男子飾者，¶
裂其衣，¶
斷其帶。」¶

# dating: 8110
裂衣斷帶相望，¶
而不止。¶
晏子見，¶
公問曰：¶
「寡人使吏禁女子而男子飾者，¶
裂斷其衣帶，¶
相望而不止者何也？」¶

# src: YAN 6, ed. Wu2 Ze2yu2 19i2 p. 370
# dating: 8110
晏子對曰：¶
「君使服之於內，¶
而禁之於外，¶
猶懸牛首于門，¶
而賣馬肉於市也。¶
公何以不使內勿服，¶
則外莫敢為也。」¶
公曰：¶
「善。」¶
使內勿服，¶
不踰月，¶
而國莫之服。

# dating: 8110
<pb:KR2g0003_tls_006-3a>¶
6.2《齊人好轂擊晏子紿以不祥而禁之》

<pb:KR2g0003_tls_006-4a>齊人甚好轂擊，¶
相犯以為樂，¶
禁之不止。¶
晏子患之，¶
迺為新車良馬，¶
出與人相犯也，¶
曰：¶
「轂擊者不祥，¶
臣其祭祀不順，¶
居處不敬乎？」¶

# src: YAN 6, ed. Wu2 Ze2yu2 19i2 p. 372
# dating: 8110
下車棄而去之，¶
然後國人乃不為。¶
故曰：¶
「禁之以制，¶
而身不先行，¶
民不能止。¶
故化其心，¶
莫若教也。」<pb:KR2g0003_tls_006-5a>¶

# dating: 8110
6.3《景公夢五丈夫稱無辜晏子知其冤》

<pb:KR2g0003_tls_006-6a>景公畋於梧丘，¶
夜猶早，¶
公姑坐睡，¶
而夢有五丈夫北面韋廬，¶
稱無罪焉。¶
公覺，¶
召晏子而告其所夢。¶
公曰：¶
「我其嘗殺不辜，¶
誅無罪耶？」¶

# dating: 8110
晏子對曰：¶
「昔者先君靈公畋，¶
五丈夫罟而駭獸，¶
故殺之，¶
斷其頭而葬之。¶
命曰¶
『五丈夫之丘』，¶
此其地耶？」¶
公令人掘而求之，¶
則五頭同穴而存焉。¶

# src: YAN 6, ed. Wu2 Ze2yu2 19i2 p. 373
# dating: 8110
公曰：¶
「嘻！」¶
令吏葬之。¶
國人不知其瞢也，¶
曰：¶
「君憫白骨，¶
而況於生者乎，¶
不遺餘力矣，¶
不釋餘知矣。」¶
故曰：¶
君子之為善易矣。

# dating: 8110
<pb:KR2g0003_tls_006-7a>¶
6.4《柏常騫禳梟死將為景公請壽晏子識其妄》

<pb:KR2g0003_tls_006-8a>景公為路寢之臺，¶
成，
而不踊焉。¶
柏常騫曰：¶
「君為臺甚急，¶
臺成，¶
君何為而不踊焉？」¶
公曰：¶
「然！¶
有梟昔者鳴，¶
聲無不為也，¶
吾惡之甚，¶
是以不踊焉。」¶

# dating: 8110
柏常騫曰：¶
「臣請禳而去之。」¶
公曰：¶
「何具？」¶
對曰：¶
「築新室，¶
為置白茅焉。」¶
公使為室，¶
成，置白茅焉。¶
柏常騫夜用事。¶

# dating: 8110
明日，¶
問公曰：¶
「今昔聞鴞聲乎？」¶
公曰：¶
「一鳴而不復聞。」¶
使人往視之，¶
鴞當陛，¶
布翌，¶
伏地而死。¶

# dating: 8110
公曰：¶
「子之道若此其明也，¶
亦能益寡人之壽乎？」¶
對曰：¶
「能。」¶
公曰：¶
「能益幾何？」¶
對曰：¶
「天子九，¶
諸侯七，¶
大夫五。」¶

# dating: 8110
公曰：¶
「子亦有徵兆之見乎？」¶
對曰：¶
「得壽，¶
地且動。」¶
公喜，¶
令百官趣具騫之所求。¶

# dating: 8110
柏常騫出，¶
遭晏子于塗，¶
拜馬前，¶
辭曰：¶
「騫為君禳鴞而殺之，¶
君謂騫曰：¶
『子之道若此其明也，¶
亦能益寡人壽乎？』¶
騫曰：¶
『能。』¶
今且大祭，¶
為君請壽，¶
故將往，¶
以聞。」¶

# dating: 8110
晏子曰：¶
「嘻！¶
亦善矣。能為君請壽也。¶
雖然，¶
吾聞之，¶
維以政與德而順乎神，¶
為可以益壽，¶
今徒祭，¶
可以益壽乎？¶
然則福兆有見乎？」¶
對曰：¶
「得壽，¶
地將動。」¶

# dating: 8110
晏子曰：¶
「騫！¶
昔吾見維星絕，¶
樞星散，¶
地其動，¶
汝以是乎？」¶
柏常騫俯有閒，¶
仰而對曰：¶
「然。」¶

# src: YAN 6, ed. Wu2 Ze2yu2 19i2 p. 376
# dating: 8110
晏子曰：¶
「為之無益，¶
不為無損也。¶
汝薄賦歛，¶
毋費民，¶
且無令君知之。」<pb:KR2g0003_tls_006-9a>¶

# dating: 8110
6.5《景公成柏寢而師開言室夕晏子辨其所以然》

<pb:KR2g0003_tls_006-10a>景公新成柏寢之室，¶
使師開鼓琴，¶
師開左撫宮，¶
右彈商，¶
曰：¶
「室夕。」¶
公曰：¶
「何以知之？」¶
師開對曰：¶
「東方之聲薄，¶
西方之聲揚。」¶

# dating: 8110
公召大匠曰：¶
「立室何為夕？」¶
大匠曰：¶
「立室以宮矩為之。」¶
於是召司空曰：¶
「立宮何為夕？」¶
司空曰：¶
「立宮以城矩為之。」¶

# dating: 8110
明日，¶
晏子朝公，¶
公曰：¶
「先君太公以營丘之封
立城，¶
曷為夕？」¶

# src: YAN 6, ed. Wu2 Ze2yu2 19i2 p. 380
# dating: 8110
晏子對曰：¶
「古之立國者，¶
南望南斗，¶
北戴樞星，¶
彼安有朝夕哉！¶
然而以今之夕者，¶
周之建國，¶
國之西方，¶
以尊周也。」¶
公蹴然曰：¶
「古之臣乎！」<pb:KR2g0003_tls_006-11a>¶

# dating: 8110
6.6《景公病水
瞢與日鬭晏子教占瞢者以對》
<pb:KR2g0003_tls_006-12a>¶

景公病水，臥十數日，¶
夜瞢與二日鬭而不勝。¶
晏子朝，¶
公曰：「夕者夢與二日鬭，¶
而寡人不勝，¶
我其死乎？」¶
晏子對曰：¶
「請召占瞢者。」¶

# dating: 8110
出於閨，¶
使人以車迎占夢者。¶
至，曰：¶
「曷為見召？」¶
晏子曰：¶
「夜者，¶
不勝。¶
公夢與二日鬭，公曰：¶
『寡人死乎？』¶
故請君占夢，¶
是所為也。」¶

# dating: 8110
占夢者曰：¶
「請反具書。」¶
晏子曰：¶
「毋反書。¶
公無所病，病者，¶
陰也，¶
日者，¶
陽也。¶
一陰不勝二陽，¶
公病將已。¶
以是對。」¶

# dating: 8110
占夢者入，¶
公曰：¶
「寡人瞢與二日鬭而不勝，¶
寡人死乎？」¶
占夢者對曰：¶
「公之所病，¶
陰也，¶
日者，¶
陽也。¶
一陰不勝二陽，¶
公病將已。」¶

# src: YAN 6, ed. Wu2 Ze2yu2 19i2 p. 3i2
# dating: 8110
居三日，¶
公病大愈，¶
公且賜占夢者。¶
占夢者曰：¶
「此非臣之力也，¶
晏子教臣也。」¶

# dating: 8110
公召晏子，¶
且賜之。¶
晏子曰：¶
「占夢以臣之言對，¶
故有益也。¶
使臣身言之，¶
則不信矣。¶
此占夢之力也，¶
臣無功焉。」¶

# src: YAN 6, ed. Wu2 Ze2yu2 19i2 p. 3i3
# dating: 8110
公兩賜之，¶
曰：¶
「以晏子不奪人之功，¶
以占夢者不蔽人之能。」<pb:KR2g0003_tls_006-13a>¶

# dating: 8110
6.7《景公病瘍晏子撫而對之迺知群臣之野》

<pb:KR2g0003_tls_006-14a>景公病疽在背，¶
高子、國子請。¶
公曰：¶
「職當撫瘍。」¶
高子進而撫瘍，¶
公曰：¶
「熱乎？」¶
曰：¶
「熱。」¶
「熱何如？」¶
曰：¶
「如火。」¶

# dating: 8110
「其色何如？」¶
曰：¶
「如未熟李。」¶
「大小何如？」¶
曰：¶
「如豆。」¶
「墮者何如？」¶
曰：¶
「如屨辦。」¶

# dating: 8110
二子者出，¶
晏子請見。¶
公曰：¶
「寡人有病，¶
不能勝衣冠以出見夫子，¶
夫子其辱視寡人乎？」¶
晏子入，¶
呼宰人具盥，¶
御者具巾，¶
刷手溫之，¶
發席傅薦，¶
跪請撫瘍。¶

# dating: 8110
公曰：¶
「其熱何如？」¶
曰：¶
「如日。」¶
「其色何如？」¶
曰：¶
「如蒼玉。」¶
「大小何如？」¶
曰：¶
「如璧。」¶
「其墮者何如？」¶
曰：¶
「如珪。」¶

# src: YAN 6, ed. Wu2 Ze2yu2 19i2 p. 386
# dating: 8110
晏子出，¶
公曰：¶
「吾不見君子，¶
不知野人之拙也。」<pb:KR2g0003_tls_006-15a>¶

# dating: 8110
6.8《晏子使吳吳王命儐者稱天子晏子詳惑》

<pb:KR2g0003_tls_006-16a>¶
晏子使吳，¶
吳王謂行人曰：¶
「吾聞晏嬰，¶
蓋北方之辯于辭、習于禮者也。¶
命儐者曰：¶
『客見則稱天子請見。』」¶
明日，¶
晏子有事，¶
行人曰：¶
「天子請見。」¶

# dating: 8110
晏子蹴然。¶
行人又曰：¶
「天子請見。」¶
晏子蹙然。¶
又曰：¶
「天子請見。」¶
晏子蹙然者三，¶
曰：¶
「臣受命弊邑之君，¶
將使於吳王之所，¶
以不敏而迷惑，¶
入於天子之朝，¶
敢問吳王惡乎存？」¶

# src: YAN 6, ed. Wu2 Ze2yu2 19i2 p. 388
# dating: 8110
然後吳王曰：¶
「夫差請見。」¶
見之以諸侯之禮。

# dating: 8110
<pb:KR2g0003_tls_006-17a>¶
6.9《晏子使楚楚為小門晏子稱使狗國者入狗門》
<pb:KR2g0003_tls_006-18a>¶

晏子使楚，以晏子短，¶
楚人為小門于大門之側而延晏子。¶
晏子不入，¶
曰：¶
「使狗國者，¶
從狗門入；¶
今臣使楚，¶
不當從此門入。」¶
儐者更道從大門入，¶
見楚王。¶

# dating: 8110
王曰：¶
「齊無人耶？¶
使子為使。」晏子對曰：¶
「齊之臨淄三百閭，¶
張袂成帷，¶
揮汗成雨，¶
比肩繼踵而在，¶
何為無人？」¶

# src: YAN 6, ed. Wu2 Ze2yu2 19i2 p. 389
# dating: 8110
王曰：¶
「然則子何為使乎？」¶
晏子對曰：¶
「齊命使，¶
各有所主，¶
其賢者使使賢王，¶
不肖者使使不肖王。¶
嬰最不肖，¶
故直使楚耳。」<pb:KR2g0003_tls_006-19a>¶

# dating: 8110
6.10《楚王欲辱晏子指盜者為齊人晏子對以橘》

<pb:KR2g0003_tls_006-20a>晏子將使楚，¶
楚王聞之，¶
謂左右曰：¶
「晏嬰、¶
齊之習辭者也，¶
今方來，¶
吾欲辱之，¶
何以也？」¶

# dating: 8110
左右對曰：¶
「為其來也，¶
臣請縛一人，¶
過王而行，¶
王曰：¶
『何為者也？』¶
對曰：¶
『齊人也。』¶
王曰：¶
『何坐？』¶
曰：¶
『坐盜。』」¶

# dating: 8110
於是晏子至，¶
楚王賜晏子酒，¶
酒酣，¶
吏二縛一人過王
而行，王曰：¶
「縛者曷為者也？」¶
對曰：¶
「齊人也。」¶
王曰：¶
曰：¶
「何坐？」「坐盜。」¶
王視晏子曰：¶
「齊人固善盜乎？」¶

# dating: 8110
晏子避席對曰：¶
「嬰聞之，¶
橘生淮南則為橘，¶
生于淮北則為枳，¶
葉、徒相似，¶
其實、味不同。¶
所以然者何？¶
其水土異也。¶
今民生長於齊不盜，¶
入楚則盜，¶
得無楚之水土使民善盜耶？」¶

# src: YAN 6, ed. Wu2 Ze2yu2 19i2 p. 392
# dating: 8110
王笑曰：¶
「聖人非所與熙也，¶
寡人反取病焉。」<pb:KR2g0003_tls_006-21a>¶

# src: YAN 6, ed. Wu2 Ze2yu2 19i2 p. 396
# dating: 8110
6.11《楚王饗晏子進橘置削晏子不剖而食》

<pb:KR2g0003_tls_006-22a>景公使晏子於楚，¶
楚王進橘，¶
置削，¶
晏子不剖而並食之。¶
楚王曰：¶
「橘當去剖。」¶
晏子對曰：¶
「臣聞之，¶
賜人主前者，¶
瓜桃不削，¶
橘柚不剖。¶
今者萬乘無教令，¶
臣故不敢剖；¶
不然，¶
臣非不知也。」<pb:KR2g0003_tls_006-23a>¶

# dating: 8110
6.12《晏子布衣棧車而朝田桓子侍景公飲酒請浮之》

<pb:KR2g0003_tls_006-24a>景公飲酒，¶
田桓子侍，¶
望見晏子，¶
而復於公曰：¶
「請浮晏子。」¶
公曰：¶
「何故也？」¶
無宇對曰：¶
「晏子衣緇布之衣，¶
麋鹿之裘，¶
棧軫之車，¶
而駕駑馬以朝，¶
是隱君之賜也。」¶

# dating: 8110
公曰：¶
「諾。」¶
晏子坐，¶
酌者奉觴而進之，¶
曰：¶
「君命浮子。」¶
晏子曰：¶
「何故也？」¶

# dating: 8110
田桓子曰：¶
「君賜之卿位以尊其身，¶
寵之百萬以富其家，¶
群臣其爵莫尊于子，¶
祿莫重于子。¶
今子衣緇布之衣，¶
麋鹿之裘，¶
棧軫之車，¶
而駕駑馬以朝，¶
則是隱君之賜也。¶
故浮子。」¶

# dating: 8110
晏子避席曰：¶
「請飲而後辭乎，¶
其辭而後飲乎？」¶
公曰：¶
「辭然後飲。」¶
晏子曰：¶
「君賜之卿位以尊其身，¶
嬰非敢為顯受也，¶
為行君令也；¶
寵之百萬以富其家，¶
嬰非敢為富受也，¶
為通君賜也。¶

# dating: 8110
臣聞古之賢君，¶
臣有受厚賜而不顧其國族，¶
則過之；¶
臨事守職，¶
不勝其任，¶
則過之。¶

# dating: 8110
君之內隸，¶
臣之父兄，¶
若有離散，¶
在於野鄙者，¶
此臣之罪也。¶
君之外隸，¶
臣之所職，¶
若有播亡
在于四方者，¶
此臣之罪也。¶
兵革之不完，¶
戰車之不修，¶
此臣之罪也。¶

# dating: 8110
若夫弊車駑馬以朝，¶
意者非臣之罪乎？¶
且臣以君之賜，¶
臣父之黨無不乘車者，¶
母之黨無不足于衣食者，¶
妻之黨無凍餒者，¶
國之閒士待臣而後舉火者數百家。¶

# src: YAN 6, ed. Wu2 Ze2yu2 19i2 p. 398
# dating: 8110
如此者，¶
為彰君賜乎，¶
為隱君賜乎？」¶
公曰：¶
「善！¶
為我浮無宇也。」<pb:KR2g0003_tls_006-25a>¶

# dating: 8110
6.13《田無宇請求四方之學士晏子謂君子難得》

<pb:KR2g0003_tls_006-26a>田桓子見晏子獨立於墻陰，¶
曰：¶
「子何為獨立而不憂？¶
何不求四鄉之學士可者而與坐？」¶

# src: YAN 6, ed. Wu2 Ze2yu2 19i2 p. 400
# dating: 8110
晏子曰：¶
「共立似君子，¶
出言而非也。¶
嬰惡得學士之可者而與之坐？¶
且君子之難得也，¶
若美山然，¶
名山既多矣，¶
松柏既茂矣，¶
望之󰇝󰇝然，¶
盡目力不知厭。¶

# dating: 8110
而世有所美焉，¶
固欲登彼󰇝󰇝之上，¶
仡仡然不知厭。¶
小人者與此異，¶
若部婁之未登，¶
善，登之無蹊，¶
維有楚棘而已；¶
遠望無見也，¶
俛就則傷要，¶
惡能無獨立焉？¶

# dating: 8110
且人何憂，¶
靜處遠慮，¶
見歲若月，¶
學問不厭，¶
不知老之將至，¶
安用從酒！」¶
田桓子曰：¶
「何謂從酒？」¶

# src: YAN 6, ed. Wu2 Ze2yu2 19i2 p. 401
# dating: 8110
晏子曰：¶
「無客而飲，¶
謂之從酒。¶
今若子者，¶
晝夜守尊，¶
謂之從酒也。」<pb:KR2g0003_tls_006-27a>¶

# dating: 8110
6.14《田無宇勝欒氏高氏欲分其家晏子使致之公》
<pb:KR2g0003_tls_006-28a>¶

欒氏、¶
高氏欲逐田氏、鮑氏，¶
田氏、鮑氏先知而遂攻之。¶
高彊曰：¶
「先得君，¶
田、鮑安往？」¶
遂攻虎門。¶
二家召晏子，¶
晏子無所從也。¶
從者曰：¶
「何為不助田、
鮑？」¶

# dating: 8110
晏子曰：¶
「何善焉，¶
其助之也。」¶
「何為不助欒、
高？」¶
曰：¶
「庸愈於彼乎？」¶
門開，¶
公召而入。¶
欒、高不勝而出，¶
田桓子欲分其家，¶
以告晏子，¶

# dating: 8110
晏子曰：¶
「不可！¶
君不能飭法，¶
而群臣專制，¶
亂之本也。¶
今又欲分其家，¶
利其貨，¶
是非制也。¶
子必致之公。¶

# dating: 8110
且嬰聞之，¶
廉者、¶
政之本也，¶
讓者、¶
德之主也。¶
欒、高不讓，¶
以至此禍，¶
可毋慎乎！¶

# dating: 8110
廉之謂公正，¶
讓之謂保德，¶
凡有血氣者，¶
皆有爭心，¶
怨利生孽，¶
維義為可以長存。¶
且分爭者不勝其禍，¶
辭讓者不失其福，¶
子必勿取。」¶

# src: YAN 6, ed. Wu2 Ze2yu2 19i2 p. 403
# dating: 8110
桓子曰：¶
「善。」¶
盡致之公，¶
而請老于劇。

# dating: 8110
<pb:KR2g0003_tls_006-29a>¶
6.15《子尾疑晏子不受慶氏之邑晏子謂足欲則亡》

<pb:KR2g0003_tls_006-30a>慶氏亡，¶
分其邑，¶
與晏子邶殿，¶
其鄙六十，¶
晏子弗受。¶
子尾曰：¶
「富者、¶
人之所欲也，¶
何獨弗欲？」¶

# dating: 8110
晏子對曰：¶
「慶氏之邑足欲，¶
故亡。¶
吾邑不足欲也，¶
益之以邶殿，¶
迺足欲；¶
足欲，¶
亡無日矣。¶
在外不得宰吾一邑，¶
不受邶殿，¶
非惡富也，¶
恐失富也。¶

# src: YAN 6, ed. Wu2 Ze2yu2 19i2 p. 405
# dating: 8110
且夫富，¶
如布帛之有幅焉，¶
為之制度，¶
使無遷也。¶
夫民生厚而用利，¶
于是乎正德以幅之，¶
使無黜慢，¶
謂之幅利，¶
利過則為敗，¶
吾不敢貪多，¶
所謂幅也。」<pb:KR2g0003_tls_006-31a>¶

# dating: 8110
6.16《景公祿晏子平陰與槀邑晏子願行三言以辭》

<pb:KR2g0003_tls_006-32a>景公祿晏子以平陰與槀邑，¶
反市者十一社。¶
晏子辭曰：¶
「吾君好治宮室，¶
民之力弊矣；¶
又好盤游翫好，¶
以飭女子，¶
民之財竭矣；¶
又好興師，¶
民之死近矣。¶
弊其力，¶
竭其財，¶
近其死，¶
下之疾其上甚矣！¶
此嬰之所為不敢受也。」¶

# dating: 8110
公曰：¶
「是則可矣。¶
雖然，¶
君子獨不欲富與貴乎？」¶
晏子曰：¶
「嬰聞為人臣者，¶
先君後身；¶
安國而度家，¶
宗君而處身，¶
曷為獨不欲富與貴也！」¶

# dating: 8110
公曰：¶
「然則曷以祿夫子？」¶
晏子對曰：¶
「君商漁鹽，¶
關市譏而不征；¶
耕者十取一焉；¶
弛刑罰，¶
若死者刑，¶
若刑者罰，¶
若罰者免。¶
若此三言者，¶
嬰之祿，¶
君之利也。」¶

# src: YAN 6, ed. Wu2 Ze2yu2 19i2 p. 408
# dating: 8110
公曰：¶
「此三言者，¶
寡人無事焉，¶
請以從夫子。」¶
公既行若三言，¶
使人問大國，¶
大國之君曰：¶
「齊安矣。」¶
使人問小國，¶
小國之君曰：¶
「齊不我加矣。」<pb:KR2g0003_tls_006-33a>¶

# dating: 8110
6.17《梁丘據言晏子食肉不足景公割地將封晏子辭》

<pb:KR2g0003_tls_006-34a>晏子相齊，¶
三年，¶
政平民說。¶
梁丘據見晏子中食，¶
而肉不足，¶
以告景公，¶
旦日，¶
封晏子以都昌，晏子辭不受。¶

# src: YAN 6, ed. Wu2 Ze2yu2 19i2 p. 409
# dating: 8110
曰：¶
「富而不驕者，¶
未嘗聞之。¶
貧而不恨者，¶
嬰是也。¶
所以貧而不恨者，¶
以善為師也。¶
今封，¶
易嬰之師，¶
師已輕，¶
封已重矣，¶
請辭。」<pb:KR2g0003_tls_006-35a>¶

# dating: 8110
6.18《景公以晏子食不足致千金而晏子固不受》

<pb:KR2g0003_tls_006-36a>晏子方食，¶
景公使使者至。¶
分食食之，¶
使者不飽，¶
晏子亦不飽。¶
使者反，¶
言之公。¶
公曰：¶
「嘻！¶
晏子之家，¶
若是其貧也。¶
寡人不知，¶
是寡人之過也。」¶

# dating: 8110
使吏致千金與市租，¶
請以奉賓客。¶
晏子辭，¶
三致之，¶
終再拜而辭曰：¶
「嬰之家不貧。¶
以君之賜，¶
澤覆三族，¶
延及交遊，¶
以振百姓，¶
君之賜也厚矣！¶
嬰之家不貧也。¶

# dating: 8110
嬰聞之，¶
夫厚取之君，¶
而施之民，¶
是臣代君君民也，¶
忠臣不為也。¶
厚取之君，¶
而不施於民，¶
是為筐篋之藏也，¶
仁人不為也。¶
進取于君，¶
退得罪于士，¶
身死而財遷於它人，¶
是為宰藏也，¶
智者不為也。¶

# dating: 8110
夫十總之布，¶
一豆之食，¶
足於中免矣。」¶
景公謂晏子曰：¶
「昔吾先君桓公，¶
以書社五百封管仲，¶
不辭而受，¶
子辭之何也？」¶

# src: YAN 6, ed. Wu2 Ze2yu2 19i2 p. 411
# dating: 8110
晏子曰：¶
「嬰聞之，¶
聖人千慮，¶
必有一失；¶
愚人千慮，¶
必有一得。¶
意者管仲之失，¶
而嬰之得者耶？¶
故再拜而不敢受命。」<pb:KR2g0003_tls_006-37a>¶

# dating: 8110
6.19《景公以晏子衣食弊薄使田無宇致封邑晏子辭》

<pb:KR2g0003_tls_006-38a>晏子相齊，¶
衣十升之布，¶
食脫粟之食，¶
五卵、苔菜而已。¶
左右以告公，¶
公為之封邑，¶
使田無宇致臺與無鹽。¶

# dating: 8110
晏子對曰：¶
「昔吾先君太公受之營丘，¶
為地五百里，¶
為世國長，¶
自太公至於公之身，¶
有數十公矣。¶

# src: YAN 6, ed. Wu2 Ze2yu2 19i2 p. 413
# dating: 8110
苟能說其君以取邑，¶
不至公之身，¶
趣齊摶以求升土，¶
不得容足而寓焉。¶
嬰聞之，¶
臣有德益祿，¶
無德退祿，¶
惡有不肖父為不肖子為封邑以敗其君之政者乎？」¶
遂不受。

# dating: 8110
<pb:KR2g0003_tls_006-39a>¶
6.20《田桓子疑晏子何以辭邑晏子荅以君子之事也》

<pb:KR2g0003_tls_006-40a>景公賜晏子邑，¶
晏子辭。¶
田桓子謂晏子曰：¶
「君歡然與子邑，¶
必不受以恨君，¶
何也？」¶

# dating: 8110
晏子對曰：¶
「嬰聞之，¶
節受于上者，¶
寵長于君；¶
儉居處者，¶
名廣於外。¶
夫長寵廣名，¶
君子之事也。¶
嬰獨庸能已乎？」<pb:KR2g0003_tls_006-41a>¶

# src: YAN 6, ed. Wu2 Ze2yu2 19i2 p. 415
# dating: 8110
6.21《景公欲更晏子宅晏子辭以近市得求諷公省刑》

<pb:KR2g0003_tls_006-42a>景公欲更晏子之宅，¶
曰：¶
「子之宅近市湫隘，¶
囂塵不可以居，¶
請更諸爽塏者。」¶
晏子辭曰：¶
「君之先臣容焉，¶
臣不足以嗣之，¶
於臣侈矣。¶
且小人近市，¶
朝夕得所求，¶
小人之利也。¶
敢煩里旅！」¶

# dating: 8110
公笑曰：¶
「子近市，¶
識貴賤乎？」¶
對曰：¶
「既竊利之，¶
敢不識乎！」¶
公曰：¶
「何貴何賤？」¶
是時也，¶
公繁于刑，¶
有鬻踊者。¶
故對曰：¶
「踊貴而屨賤。」¶

# src: YAN 6, ed. Wu2 Ze2yu2 19i2 p. 416
# dating: 8110
公愀然改容。¶
公為是省于刑。¶
君子曰：¶
「仁人之言，¶
其利博哉！¶
晏子一言，¶
而齊侯省刑。¶
《詩》曰：¶
『君子如祉，¶
亂庶遄已。』¶
其是之謂乎。」<pb:KR2g0003_tls_006-43a>¶

# dating: 8110
6.22《景公毀晏子鄰以益其宅晏子因陳桓子以辭》

<pb:KR2g0003_tls_006-44a>晏子使晉，¶
景公更其宅，¶
反則成矣。¶
既拜，¶
迺毀之，¶
而為里室，¶
皆如其舊，¶
則使宅人反之。¶

# src: YAN 6, ed. Wu2 Ze2yu2 19i2 p. 418
# dating: 8110
曰：¶
「諺曰：¶
『非宅是卜，¶
維鄰是卜。』¶
二三子先卜鄰矣。¶
違卜不祥。¶
君子不犯非禮，¶
小人不犯不祥，¶
古之制也。¶
吾敢違諸乎？」¶
卒復其舊宅。¶
公弗許。¶
因陳桓子以請，¶
迺許之。

# dating: 8110
<pb:KR2g0003_tls_006-45a>¶
6.23《景公欲為晏子築室於宮內晏子稱是以遠之而辭》

<pb:KR2g0003_tls_006-46a>景公謂晏子曰：¶
「寡人欲朝昔見，¶
為夫子築室於閨內可乎？」¶
晏子對曰：¶
「臣聞之，¶
隱而顯，¶
近而結，¶
維至賢耳。¶
如臣者，¶
飾其容止，¶
以待承令，¶
猶恐罪戾也，¶
今君近之，¶
是遠之也，¶
請辭。」<pb:KR2g0003_tls_006-47a>¶

# dating: 8110
6.24《景公以晏子妻老且惡欲內愛女晏子再拜以辭》

<pb:KR2g0003_tls_006-48a>景公有愛女，¶
請嫁于晏子，¶
公迺往燕晏子之家，¶
飲酒，¶
酣，
公見其妻曰：¶
「此子之內子耶？」¶
晏子對曰：¶
「然，¶
是也。」¶
公曰：¶
「嘻！¶
亦老且惡矣。¶
寡人有女少且姣，¶
請以滿夫子之宮。」¶

# src: YAN 6, ed. Wu2 Ze2yu2 19i2 p. 420
# dating: 8110
晏子違席而對曰：¶
「乃此則老且惡，¶
嬰與之居故矣，¶
故及其少而姣也。¶
且人固以壯託乎老，¶
姣託乎惡，¶
彼嘗託，¶
而嬰受之矣。¶
君雖有賜，¶
可以使嬰倍其託乎？」¶
再拜而辭。

# dating: 8110
<pb:KR2g0003_tls_006-49a>¶
6.25《景公以晏子乘弊車駑馬使梁丘據遺之三返不受》

<pb:KR2g0003_tls_006-50a>晏子朝，¶
乘弊車，¶
駕駑馬。¶
景公見之曰：¶
「嘻！¶
夫子之祿寡耶？¶
何乘不佼之甚也？」¶

# dating: 8110
晏子對曰：¶
「賴君之賜，¶
得以壽三族，¶
及國游士，¶
皆得生焉。¶
臣得暖衣飽食，¶
弊車駑馬，¶
以奉其身，¶
於臣足矣。」¶

# dating: 8110
晏子出，¶
公使梁丘據遺之輅車乘馬，¶
三返不受。¶
公不悅，¶
趣召晏子。¶
晏子至，¶
公曰：¶
「夫子不受，¶
寡人亦不乘。」¶

# src: YAN 6, ed. Wu2 Ze2yu2 19i2 p. 421
# dating: 8110
晏子對曰：¶
「君使臣臨百官之吏，¶
臣節其衣服飲食之養，¶
以先國之民；¶
然猶恐其侈靡而不顧其行也。¶
今輅車乘馬，¶
君乘之上，¶
而臣亦乘之下，¶
民之無義，¶
侈其衣服飲食而不顧其行者，¶
臣無以禁之。」¶
遂讓不受。

# dating: 8110
<pb:KR2g0003_tls_006-51a>¶
6.26《景公睹晏子之食菲薄而嗟其貧晏子稱有參士之食》

<pb:KR2g0003_tls_006-52a>晏子相景公，¶
食脫粟之食，¶
炙三弋、¶
五卵、苔菜耳矣。¶
公聞之，¶
往燕焉，¶
睹晏子之食也。¶
公曰：¶
「嘻！¶
夫子之家如此其貧乎！¶
而寡人不知，¶
寡人之罪也。」¶

# src: YAN 6, ed. Wu2 Ze2yu2 19i2 p. 423
# dating: 8110
晏子對曰：¶
「以世之不足也，¶
免粟之食飽，¶
士之一乞也；¶
炙三弋，¶
士之二乞也；¶
五卵，¶
士之三乞也。¶
嬰無倍人之行，¶
而有參士之食，¶
君之賜厚矣！¶
嬰之家不貧。」¶
再拜而謝。

# src: YAN 6, ed. Wu2 Ze2yu2 19i2 p. 425
# dating: 8110
<pb:KR2g0003_tls_006-53a>¶
6.27《梁丘據自患不及晏子晏子勉據以常為常行》

<pb:KR2g0003_tls_006-54a>梁丘據謂晏子曰：¶
「吾至死不及夫子矣！」¶
晏子曰：¶
「嬰聞之，¶
為者常成，¶
行者常至。¶
嬰非有異于人也，¶
常為而不置，¶
常行而不休者，¶
故難及也。」<pb:KR2g0003_tls_006-55a>¶

# dating: 8110
6.28《晏子老辭邑景公不許致車一乘而後止》

<pb:KR2g0003_tls_006-56a>晏子相景公，¶
老，
辭邑。¶
公曰：¶
「自吾先君定公至今，¶
用世多矣，¶
齊大夫未有老辭邑者。今夫子獨辭之，¶
是毀國之故，¶
棄寡人也。¶
不可！」¶

# dating: 8110
晏子對曰：¶
「嬰聞古之事君者，¶
稱身而食；¶
德厚而受祿，¶
德薄則辭祿。¶
德厚受祿，¶
所以明上也；¶
德薄辭祿，¶
可以潔下也。¶
嬰老薄無能，¶
而厚受祿，¶
是掩上之明、¶
污下之行，¶
不可。」¶

# dating: 8110
公不許，¶
曰：¶
「昔吾先君桓公，¶
有管仲恤勞齊國，¶
身老，¶
賞之以三歸，¶
澤及子孫。¶
今夫子亦相寡人，¶
欲為夫子三歸，¶
澤至子孫，¶
豈不可哉？」¶

# dating: 8110
對曰：¶
「昔者管子事桓公，¶
桓公義高諸侯，¶
德備百姓。¶
今嬰事君也，¶
國僅齊於諸侯，¶
怨積乎百姓，¶
嬰之罪多矣，¶
而君欲賞之，¶
豈以其不肖父為不肖子厚受賞以傷國民義哉？¶
且夫德薄而祿厚，¶
智惛而家富，¶
是彰污而逆教也，¶
不可。」¶

# src: YAN 6, ed. Wu2 Ze2yu2 19i2 p. 426
# dating: 8110
公不許。¶
晏子出。¶
異日朝，¶
得閒而入邑，¶
致車一乘而後止。

# src: YAN 6, ed. Wu2 Ze2yu2 19i2 p. 427
# dating: 8110
<pb:KR2g0003_tls_006-57a>¶
6.29《晏子病將死妻問所欲言云毋變爾俗》

<pb:KR2g0003_tls_006-58a>晏子病
將死，¶
其妻曰：¶
「夫子無欲言乎？」¶
子曰：¶
「吾恐死而俗變，¶
謹視爾家，¶
毋變爾俗也。」<pb:KR2g0003_tls_006-59a>¶

# dating: 8110
6.30《晏子病將死鑿楹納書命子壯而示之》
<pb:KR2g0003_tls_006-60a>¶

晏子病將死，鑿楹納書焉，¶
謂其妻曰：¶
「楹語也，¶
子壯而示之。」¶

# src: YAN 6, ed. Wu2 Ze2yu2 19i2 p. 428
# dating: 8110
及壯發書，書之言曰：¶
「布帛不可窮，¶
窮不可飾；¶
牛馬不可窮，¶
窮不可服；¶
士不可窮，¶
窮不可任；¶
國不可窮，¶
窮不可竊也。」

