# -*- mode: mandoku-view -*-
#+TITLE: 晏子春秋
#+DATE: 2015-09-23 10:04:42
#+PROPERTY: JUAN 2

<md:KR2g0003_SBCK_002-1a>¶諫下第二¶
景公藉重而獄多拘者滿圄怨者滿朝晏子諫¶公不聼
公謂晏子曰夫獄國之重官也願託之¶夫子晏子對曰
君將使嬰勑其功乎則嬰有壹<md:KR2g0003_SBCK_002-3a>¶妄能書足以治之矣君
將使嬰勑其意乎夫民¶無欲殘其家室之生以奉暴上
<pb:KR2g0003_WYG_002-1b>
之僻者則君使¶吏比而焚之而已矣景公不悅曰勑其
功則使¶一妄勑其意則比焚如是夫子無所謂能治國¶
乎晏子曰嬰聞與君異今夫胡貉戎狄之蓄狗¶也多者
十有餘寡者五六然不相害傷今束鷄¶豚妄投之其折
骨决皮可立得也且夫上正其¶治下審其論則貴賤不
相踰越今君舉千鍾爵¶禄而妄投之于左右左右争之
甚于胡狗而公<md:KR2g0003_SBCK_002-3b>¶不知也寸之管無當天下不能足之以
粟今齊¶國丈夫畊女子織夜以接日不足以奉上而君
<pb:KR2g0003_WYG_002-2a>
側皆彫文刻鏤之觀此無當之管也而君終不¶知五尺
童子操寸之煙天下不能足以薪今君¶之左右皆操煙
之徒而君終不知鍾鼓成肆干¶戚成舞雖禹不能禁民
之觀且夫飾民之欲而¶嚴其聼禁其心聖人所難也而
况奪其財而饑¶之勞其力而疲之常致其苦而嚴聼其
獄痛誅其¶罪非嬰所知也<md:KR2g0003_SBCK_002-4a>¶景公有所愛槐令吏謹守之植木縣之下令曰¶犯槐者
刑傷之者死有不聞令醉而犯之者公¶聞之曰是先犯
<pb:KR2g0003_WYG_002-2b>
我令使吏拘之且加罪焉其子¶徃辭晏子之家託曰負
廓之民賤妾請有道于¶相國不勝其欲願得充數乎下
陳晏子聞之笑¶曰嬰其滛于色乎何為老而見犇雖然
是必有¶故令内之女子入門晏子望見之曰恠哉有深¶
憂進而問焉曰所憂何也對曰君樹槐縣令犯<md:KR2g0003_SBCK_002-4b>¶之者刑
傷之者死妾父不仁不聞令醉而犯之¶吏將加罪焉妾
聞之明君莅國立政不損禄不¶益刑又不以私恚害公
法不為禽獸傷人民不¶為草木傷禽獸不為野草傷禾
<pb:KR2g0003_WYG_002-3a>
苖吾君欲以樹¶木之故殺妾父孤妾身此令行于民而
法于國¶矣雖然妾聞之勇士不以衆彊凌孤獨明惠之¶
君不拂是以行其所欲此譬之猶自治魚鱉者¶也去其
腥臊者而巳昧墨與人比居庾肆而教¶人危坐今君出
令于民茍可法于國而善益于<md:KR2g0003_SBCK_002-5a>¶後世則父死亦當矣妾
為之收亦宜矣甚乎今¶之令不然以樹木之故罪法妾
父妾恐其傷察¶吏之法而害明君之義也隣國聞之皆
謂吾君¶愛樹而賤人其可乎願相國察妾言以裁犯禁
<pb:KR2g0003_WYG_002-3b>
者晏子曰甚矣吾將為子言之于君使人送之¶歸明日
蚤朝而復于公曰嬰聞之窮民財力以¶供嗜欲謂之暴
崇玩好威嚴擬乎君謂之逆刑¶殺不辜謂之賊此三者
守國之大殃今君窮民¶財力以羡餒食之具繁鍾鼓之
樂極宫室之觀<md:KR2g0003_SBCK_002-5b>¶行暴之大者崇玩好縣愛槐之令載過
者馳歩¶過者趨威嚴擬乎君逆之明者也犯槐者刑傷¶
槐者死殺不稱賊民之深者君享國德行未見¶于衆而
三辟著于國嬰恐其不可以莅國子民¶也公曰㣲大夫
<pb:KR2g0003_WYG_002-4a>
寡人㡬有大罪以累社稷今¶子大夫教之社稷之福寡
人受命矣晏子出公¶令趣罷守槐之役㧞置縣之木廢
傷槐之法出¶犯槐之囚<md:KR2g0003_SBCK_002-6a>¶景公樹竹令吏謹守之公出過之有斬竹者焉¶公以車
逐得而拘之將加罪焉晏子入見曰公¶亦聞吾先君丁
公乎公曰何如晏子曰丁公伐¶曲沃勝之止其財出其
民公曰自莅之有輿死¶人以出者公恠之令吏視之則
其中金與玉焉¶吏請殺其人收其金玉公曰以兵降城
<pb:KR2g0003_WYG_002-4b>
以衆圍¶財不仁且吾聞之人君者寛惠慈衆不身傳誅¶
令捨之公曰善晏子退公令出斬竹之囚¶¶
景公令兵搏治當臈氷月之間而寒民多凍餒¶而功不
成公怒曰為我殺兵二人晏子曰諾少¶為間晏子曰昔
者先君荘公之伐于晉也其役¶殺兵四人今令而殺兵
二人是殺師之半也公¶曰諾是寡人之過也令止之¶¶
晏子使于魯比其返也景公使國人起大臺之¶役嵗寒
不巳凍餒之者鄉有焉國人望晏子晏<md:KR2g0003_SBCK_002-7a>¶子至巳復事公
<pb:KR2g0003_WYG_002-5a>
廼坐飲酒樂晏子曰君若賜臣¶臣請歌之歌曰庶民之
言曰凍水洗我若之何¶太上靡散我若之何歌終喟然
歎而流涕公就¶止之曰夫子曷為至此殆為大臺之役
夫寡人¶將速罷之晏子再拜出而不言遂如大臺執扑¶
鞭其不務者曰吾細人也皆有蓋廬以避燥濕¶君為壹
臺而不速成何為國人皆曰晏子&KR0135;天¶為虐晏子歸未
至而君出令趣罷役車馳而人¶趨仲尼聞之喟然嘆曰
古之善為人臣者聲名<md:KR2g0003_SBCK_002-7b>¶歸之君禍災歸之身入則切磋
<pb:KR2g0003_WYG_002-5b>
其君之不善出¶則高譽其君之德義是以雖事惰君能
使垂衣¶裳朝諸侯不敢伐其功當此道者其晏子是耶¶
景公為長庲¶將欲美之有風雨作公與晏¶子入坐飲酒
致堂上之樂酒酣晏子作歌曰穗¶乎不得穫秋風至兮
殫零落風雨之弗殺也太¶上之靡弊也歌終顧而流涕
張躬而舞公就晏¶子而止之曰今日夫子為賜而誡于
寡人是寡<md:KR2g0003_SBCK_002-8a>¶人之罪遂廢酒罷役不果成長庲¶¶
景公築路&KR0230;之臺三年未息又為長庲之役二¶年未息
<pb:KR2g0003_WYG_002-6a>
又為鄒之長塗晏子諫曰百姓之力勤¶矣公不息乎公
曰塗將成矣請成而息之對曰¶明君不屈民財者不得
其利不窮民力者不得¶其樂昔者楚靈王作傾宫三年
未息也又為章¶華之臺五年又不息也乾溪之役八年
百姓之¶力不足而息也靈王死于乾溪而民不與君歸<md:KR2g0003_SBCK_002-8b>¶今君不遵明君之義而循靈王之跡嬰懼君有¶暴民之
行而不睹長庲之樂也不若息之公曰¶善非夫子者寡
人不知得罪于百姓深也于是¶令勿委壞餘財勿收斬
<pb:KR2g0003_WYG_002-6b>
板而去之¶¶
景公春夏游獵又起大臺之役晏子諫曰春夏¶起役且
游獵奪民農旹國家空虗不可景公曰¶吾聞相賢者國
治臣忠者主逸吾年無㡬矣欲¶遂吾所樂卒吾所好子
其息矣晏子曰昔文王<md:KR2g0003_SBCK_002-9a>¶不敢盤游于田故國昌而民安
楚靈王不廢乾¶溪之役起章華之臺而民叛之今君不
革將危¶社稷而為諸侯笑臣聞忠不避死諫不違罪君¶
不聼臣臣將遊矣景公曰唯唯將弛罷之未㡬¶朝韋冏
<pb:KR2g0003_WYG_002-7a>
解役而歸¶¶
景公獵休坐地而食晏子後至左右滅葭而席¶公不說
曰寡人不席而坐地二三子莫席而子¶獨搴草而坐之
何也晏子對曰吾聞介冑坐陣<md:KR2g0003_SBCK_002-9b>¶不席獄訟不席尸坐堂
上不席三者皆憂也故¶不敢以憂侍坐公曰諾令人下
席曰大夫皆席¶寡人亦席矣¶¶
景公出獵上山見虎下澤見蛇歸召晏子而問¶之曰今
日寡人出獵上山則見虎下澤則見蛇¶殆所謂不祥也
<pb:KR2g0003_WYG_002-7b>
晏子對曰國有三不祥是不與¶焉夫有賢而不知一不
祥知而不用二不祥用¶而不任三不祥也所謂不祥乃
若此者今上山<md:KR2g0003_SBCK_002-10a>¶見虎虎之室也下澤見蛇蛇之穴也如
虎之室¶如蛇之穴而見之曷為不祥也¶
景公為¶臺臺成又欲為鐘晏子諫曰君國者不¶樂民之
哀君不勝欲既築臺矣今復為鐘是重¶斂于民民必哀
矣夫斂民之哀而以為樂不祥¶非所以君國者公乃止¶
景公臺已¶成謂晏子曰吾欲與夫子燕對曰未<md:KR2g0003_SBCK_002-10b>¶祀先君
<pb:KR2g0003_WYG_002-8a>
而以燕非禮也公曰何以禮為對曰夫¶禮者民之紀紀
亂則民失亂紀失民危道也公¶曰善乃以祀焉¶
景公為履¶黄金之綦飾以銀連以珠良玉之絇¶其長尺
冰月服之以聽朝晏子朝公迎之履重¶僅能舉足問曰
天寒乎晏子曰君奚問天之寒¶也古聖人製衣服也冬
輕而暖夏輕而清今君¶之履冰月服之是重寒也履重
不節是過任也<md:KR2g0003_SBCK_002-11a>¶失生之情矣故魯工不知寒温之節輕
重之量¶以害正生其罪一也作服不常以笑諸侯其罪
<pb:KR2g0003_WYG_002-8b>
二也用財無功以怨百姓其罪三也請拘而使¶吏度之
公苦請釋之晏子曰不可嬰聞之苦身¶為善者其賞厚
苦身為非者其罪重公不對晏¶子出令吏拘魯工令人
送之境吏不得入公撤¶履不復服也<md:KR2g0003_SBCK_002-11b>¶景公問晏子曰吾欲服聖王之服居聖王之室¶如此則
諸侯其至乎晏子對曰法其節儉則可¶法其服居其室
無益也三王不同服而王非以¶服致諸侯也誠于愛民
果于行善天下懷其德¶而歸其義若其衣服節儉而衆
<pb:KR2g0003_WYG_002-9a>
悅也夫冠足以¶修敬不務其飾衣足以掩形禦寒不務
其美衣¶不務于隅肶之削冠無觚羸之理身服不雜綵¶
首服不鏤刻且古者甞有紩衣攣領而王天下¶者其義
好生而惡殺節上而羡下天下不朝其<md:KR2g0003_SBCK_002-12a>¶服而共歸其義
古者甞有處櫓巢窟穴而不惡¶予而不取天下不朝其
室而共歸其仁及三代¶作服為益敬也首服足以修敬
而不重也身服¶足以行潔而不害于動作服之輕重便
于身用¶財之費順于民其不為櫓巢者以避風也其不
<pb:KR2g0003_WYG_002-9b>
為穴者以避濕也是故明堂之制下之潤濕不¶能及也
上之寒暑不能入也土事不文木事不¶鏤示民之節也
及其衰也衣服之侈過足以敬¶宫室之美過避潤濕用
力甚多用財甚費與民<md:KR2g0003_SBCK_002-12b>¶為讐今君欲法聖王之服不法
其制法其節儉¶也則雖未成治庶其有益也今君窮臺
榭之髙¶極汙池之深而不止務于刻鏤之巧文章之觀¶
而不厭則亦與民而讐矣若臣之慮恐國之危¶而公不
平也公乃願致諸侯不亦難乎公之言¶過矣
<pb:KR2g0003_WYG_002-10a>
景公為¶西曲潢其深滅軌髙三仞横木龍蛇立¶木鳥獸
公衣黼黻之衣素繡之裳一衣而五彩<md:KR2g0003_SBCK_002-13a>¶具焉帶球玉而
冠且被髪亂首南面而立傲然¶晏子見公曰昔仲父之
覇何如晏子抑首而不¶對公又曰昔管文仲之覇何如
晏子對曰臣聞¶之維翟人與龍蛇比今君横木龍蛇立
木鳥獸¶亦室一就矣何暇在覇哉且公伐宫室之美矜¶
衣服之麗一衣而五彩具焉帶球玉而亂首被¶髪亦室
一容矣萬乗之君而一心于邪君之魂¶魄亡矣以誰與
<pb:KR2g0003_WYG_002-10b>
圖覇哉公下堂就晏子曰梁丘¶據裔欵以室之成吿寡
人是以竊襲此服與據<md:KR2g0003_SBCK_002-13b>¶為笑又使夫子及寡人請改室
易服而敬聽命¶其可乎晏子曰夫二子營君以邪公安
得知道¶哉且伐木不自其根則蘖又生也公何不去二¶
子者毋使耳目淫焉¶
景公為巨冠長衣以聽¶朝疾視矜立日晏不罷¶晏子進
曰聖人之服中侻而不駔可以導衆其¶動作侻順而不
逆可以奉生是以下皆法其服¶而民争學其容今君之
<pb:KR2g0003_WYG_002-11a>
服駔華不可以導衆民<md:KR2g0003_SBCK_002-14a>¶疾視矜立不可以奉生日晏矣
君不若脫服就¶燕公曰寡人受命退朝遂去衣冠不復¶
　¶
晏子朝復於景公曰朝居嚴乎公曰嚴居朝則¶曷害於
治國家哉晏子對曰朝居嚴則下無言¶下無言則上無
聞矣下無言則吾謂之瘖上無¶聞則吾謂之聾聾瘖非
害國家而如何也且合¶升鼓之㣲以滿倉廪合䟽縷之
綈以成帷幕太¶山之高非一石也累卑然後髙天下者
<pb:KR2g0003_WYG_002-11b>
非用一<md:KR2g0003_SBCK_002-14b>¶士之言也固有受而不用惡有拒而不受者哉¶
景公登路寢¶之臺不能終而息乎陛忿然而作¶色不悅
曰孰為髙臺病人之甚也晏子曰君欲¶節於身而勿髙
使人髙之而勿罪也今髙從之¶以罪卑亦從以罪敢問
使人如此可乎古者之¶為宫室也足以便生不以為奢
侈也故節於¶身謂於民及夏之衰也其王桀背棄德行
為璿¶室玉門殷之衰也其王紂作為傾宫靈臺卑狹<md:KR2g0003_SBCK_002-15a>¶者
有罪髙大者有賞是以身及焉今君髙亦有¶罪卑亦有
<pb:KR2g0003_WYG_002-12a>
罪甚於夏殷之王民力殫乏矣而不¶免於罪嬰恐國之
流失而公不得享也公曰善¶寡人自知誠費財勞民以
為無功又從而怨之¶是寡人之罪也非夫子之教豈得
守社稷哉遂¶下再拜不果登臺¶
景公與晏子登寢¶而望國公愀然而歎曰使後¶嗣世世
有此豈不可哉晏子曰臣聞明君必務<md:KR2g0003_SBCK_002-15b>¶正其治以事利
民然後子孫享之詩云武王豈¶不事貽厥孫謀以燕翼
子今君處佚怠逆政害¶民有日矣而猶出若言不亦甚
<pb:KR2g0003_WYG_002-12b>
乎公曰然則後¶世孰將把齊國對曰服牛死夫婦笑非
骨肉之¶親也為其利之大也欲知把齊國者則其利之¶
者耶公曰然何以易對曰移之以善政今公之¶牛馬老
於欄牢不勝服也車蠧於巨户不勝乗¶也衣裘襦袴朽
弊於蔵不勝衣也醯醢腐不勝¶沽也酒醴酸不勝飲也
府粟鬱而不勝食又厚<md:KR2g0003_SBCK_002-16a>¶藉斂於百姓而不以分餒民夫
蔵財而不用凶¶也財茍失守下其報環至其次昧財之
失守委¶而不以分人者百姓必進自分也故君人者與
<pb:KR2g0003_WYG_002-13a>
其請於人不如請於已也¶¶
景公成路寢之臺逢於何遭䘮遇晏子於途再¶拜乎馬
前晏子下車挹之曰子何以命嬰也對¶曰於何之母死
兆在路寢之臺牖下願請命合<md:KR2g0003_SBCK_002-16b>¶骨晏子曰嘻難哉雖然
嬰將為子復之適為不¶得子將若何對曰夫君子則有
以如我者儕小¶人吾將左手擁格右手梱心立餓枯槁
而死以¶吿四方之士曰於何不能葬其母者也晏子曰¶
諾遂入見公曰有逢於何者母死兆在路寢當¶如之何
<pb:KR2g0003_WYG_002-13b>
願請合骨公作色不悅曰古之及今子¶亦甞聞請葬人
主之宫者乎晏子對曰古之人¶君其室宫節不侵生民
之居臺榭儉不殘死人¶之墓故未甞聞諸請葬人主之
宫者也今君侈<md:KR2g0003_SBCK_002-17a>¶為宫室奪人之居廣為臺榭殘人之墓
是生者¶愁憂不得安處死者離易不得合骨豐樂侈逰¶
兼傲生死非人君之行也遂欲滿求不顧細民¶非存之
道且嬰聞之生者不得安命之曰蓄憂¶死者不得葬命
之曰蓄哀蓄憂者怨蓄哀者危¶君不如許之公曰諾晏
<pb:KR2g0003_WYG_002-14a>
子出梁丘據曰自昔及¶今未甞聞求葬公宫者也若何
許之公曰削人¶之居殘人之墓凌人之䘮而禁其葬是
於生者¶無施於死者無禮詩云榖則異室死則同穴吾
敢<md:KR2g0003_SBCK_002-17b>¶不許乎逢於何遂塟其母路寢之牖下解衰去¶絰布
衣縢履𤣥冠紕武踊而不哭躃而不拜已¶乃涕洟而去¶¶
景公之嬖妾嬰子死公守之三日不食膚著于¶席不去
左右以復而君無聽焉晏子入復曰有¶術客與醫俱言
曰聞嬰子病死願請治之公喜¶遽起曰病猶可為乎晏
<pb:KR2g0003_WYG_002-14b>
子曰客之道也以為良<md:KR2g0003_SBCK_002-18a>¶醫也請甞試之君請屏潔沐浴
飲食間病者之¶宫彼亦將有鬼神之事焉公曰諾屏而
沐浴晏¶子令棺人入斂已斂而復曰醫不能治病已斂¶
矣不敢不以聞公作色不說曰夫子以醫命寡¶人而不
使視將斂而不以聞吾之為君名而已¶矣晏子曰君獨
不知死者之不可以生耶嬰聞¶之君正臣從謂之順君
僻臣從謂之逆今君不¶道順而行僻從邪者邇導害者
逺䜛諛萌通而¶賢良廢滅是以謟諛繁於間邪行交於
<pb:KR2g0003_WYG_002-15a>
國也昔<md:KR2g0003_SBCK_002-18b>¶吾先君桓公用管仲而覇嬖乎竪刁而滅今君¶
薄於賢人之禮而厚嬖妾之哀且古聖王畜私¶不傷行
斂死不失愛送死不失哀行傷則溺巳¶愛失則傷生哀
失則害性是故聖王節之也即畢¶殮不留生事棺槨衣
衾不以害生飬哭泣處哀¶不以害生道今朽尸以留生
廣愛以傷行修哀¶以害性君之失矣故諸侯之賔客慙
入吾國本¶朝之臣慙守其職崇君之行不可以導民從
君¶之欲不可以持國且嬰聞之朽而不斂謂之僇<md:KR2g0003_SBCK_002-19a>¶尸臭
<pb:KR2g0003_WYG_002-15b>
而不收謂之陳胔反明王之性行百姓之¶誹而内嬖妾
於僇胔此之為不可公曰寡人不¶識請因夫子而為之
晏子復曰國之士大夫諸侯¶四隣賔客皆在外君其哭
而節之仲尼聞之曰¶星之昭昭不若月之曀曀小事之
成不若大事¶之廢君子之非賢於小人之是也其晏子
之謂¶歟¶
梁丘據¶死景公召晏子而吿之曰據忠且愛我<md:KR2g0003_SBCK_002-19b>¶我欲豐
厚其葬高大其壟晏子曰敢問據之忠¶與愛於君者可
<pb:KR2g0003_WYG_002-16a>
得聞乎公曰吾有喜於玩好有¶司未能我具也則據以
其所有共我是以知其¶忠也每有風雨暮夜求必存吾
是以知其愛也¶晏子曰嬰對則為罪不對則無以事君
敢不對¶乎嬰聞之臣專其君謂之不忠子專其父謂之¶
不孝妻專其夫謂之嫉事君之道導親於父¶兄有禮於
羣臣有惠於百姓有信於諸侯謂之¶忠為子之道以鍾
愛其兄弟施行於諸父慈惠<md:KR2g0003_SBCK_002-20a>¶於衆子誠信於朋友謂之
孝為妻之道使其衆¶妾皆得歡忻於其夫謂之不嫉今
<pb:KR2g0003_WYG_002-16b>
四封之民皆¶君之臣也而維據盡力以愛君¶(闕/)¶
景公走狗死公令外共之棺内給之祭晏子聞¶之諫公
曰亦細物也特以與左右為笑耳晏子¶曰君過矣夫厚
籍斂不以反民棄貨財而笑左¶右傲細民之憂而崇左
右之笑則國亦無望巳¶且夫孤老凍餒而死狗有祭鰥
寡不恤而死狗<md:KR2g0003_SBCK_002-20b>¶有棺行辟若此百姓聞之必怨吾君諸
侯聞之¶必輕吾國怨聚於百姓而權輕於諸侯而乃以¶
為細物君其圖之公曰善趣庖治狗以會朝屬
<pb:KR2g0003_WYG_002-17a>
公孫接田開疆古冶子事景公以勇力搏虎聞¶晏子過
而趨三子者不起晏子入見公曰臣聞¶明君之蓄勇力
之士也上有君臣之義下有長¶率之倫内可以禁暴外
可以威敵上利其功下<md:KR2g0003_SBCK_002-21a>¶服其勇故尊其位重其禄今君
之蓄勇力之士¶也上無君臣之義下無長率之倫内不
以禁暴¶外不可威敵此危國之噐也不若去之公曰三¶
子者搏之恐不得刺之恐不中也晏子曰此皆¶力攻勍
敵之人也無長㓜之禮因請公使人少¶餽之二桃曰三
<pb:KR2g0003_WYG_002-17b>
子何不計功而食桃公孫接仰¶天而歎曰晏子智人也
夫使公之計吾功者不¶受桃是無勇也士衆而桃寡何
不計功而食桃¶矣接一搏&KR2210;而再搏乳虎若接之功可
以食桃<md:KR2g0003_SBCK_002-21b>¶而無與人同矣援桃而起田開疆曰吾伏兵而¶
郤三軍者再若開疆之功亦可以食桃而無與¶人同矣
援桃而起古冶子曰吾嘗從君濟於河¶黿御左驂以入
砥柱之流當是時也冶少不能¶游濳行逆流百歩順流
九里得黿而殺之左操¶驂尾右挈黿頭鶴躍而出津人
<pb:KR2g0003_WYG_002-18a>
皆曰河伯也若¶冶視之則大黿之首若冶之功亦可以
食桃而¶無與人同矣二子何不反桃抽劒而起公孫接¶
田開疆曰吾勇不子若功不子逮取桃不讓是<md:KR2g0003_SBCK_002-22a>¶貪也然
而不死無勇也皆反其桃挈領而死古¶冶子曰二子死
之冶獨生之不仁耻人以言而¶夸其聲不義恨乎所行
不死無勇雖然二子同¶桃而節冶專桃而宜亦反其桃
挈領而死使者¶復曰已死矣公斂之以服葬之以士禮
焉
<pb:KR2g0003_WYG_002-18b>
景公登射晏子修¶禮而侍公曰選射之禮寡人¶厭之矣
吾欲得夫勇力士與之圖國晏子對曰<md:KR2g0003_SBCK_002-22b>¶君子無禮是庶
人也庶人無禮是禽獸也夫勇¶多則弑其君力多則殺
其長然而不敢者維禮¶之謂也禮者所以御民也轡者
所以御馬也無¶禮而能治國家者嬰未之聞也景公曰
善廼飾¶射更席以為上客終日問禮¶
　
　晏子春秋巻二


<pb:KR2g0003_WYG_003-1a>
欽定四庫全書
　晏子春秋巻三
　　内篇
　　　
