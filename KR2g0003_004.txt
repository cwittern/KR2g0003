# -*- mode: mandoku-view -*-
#+TITLE: 晏子春秋
#+DATE: 2016-08-10 10:17:50
#+PROPERTY: ID KR2g0003
#+PROPERTY: BASEEDITION tls
#+PROPERTY: JUAN 3
#+PROPERTY: CAT 1pre-han,歷史,古史

# dating: 8110
<pb:KR2g0003_tls_004-1a>¶
** 4 內篇問下

4.1《景公問何脩則夫先王之游晏子對以省耕實》

<pb:KR2g0003_tls_004-2a>景公出游，¶
問於晏子曰：¶
「吾欲循海而南，¶
至於琅琊，¶
寡人何修，¶
則夫先王之游？」¶

# dating: 8110
晏子再拜曰：¶
「善哉！¶
君之問也。¶
嬰聞之，天子之諸侯為巡狩，¶
諸侯之天子為述職。¶
故春省耕而補不足者謂之游，¶
秋省實而助不給者謂之豫。¶

# dating: 8110
夏語曰：¶
『吾君不遊，¶
我曷以休？¶
吾君不豫，¶
我曷以助？¶
一遊一豫，¶
為諸侯度。』¶
今君之游不然，¶
師行而量食，¶
貧苦不補，¶
勞者不息。¶

# dating: 8110
夫從高歷時而不反謂之流，¶
從下歷時而不反謂之連，¶
從獸而不歸謂之荒，¶
從樂而不歸謂之亡。¶
古者聖王無流連之游、¶
荒亡之行。」¶

# src: YAN 4, ed. Wu2 Ze2yu2 19i2 p. 241
# dating: 8110
公曰：¶
「善。」¶
命吏計公稟之粟，¶
藉長幼貧氓之數。¶
吏所委發廩出粟，¶
以予貧者三千鍾，¶
公所身見癃老者七十人，¶
振贍之，然後歸也。

# dating: 8110
<pb:KR2g0003_tls_004-3a>¶
4.2《景公問桓公何以致霸晏子對以下賢以身》

<pb:KR2g0003_tls_004-4a>景公問於晏子曰：¶
「昔吾先君桓公，¶
善飲酒窮樂，¶
食味方丈，¶
好色無別，¶
辟若此，¶
何以能率諸侯以朝天子乎？」¶

# src: YAN 4, ed. Wu2 Ze2yu2 19i2 p. 245
# dating: 8110
晏子對曰：¶
「昔吾先君桓公，¶
變俗以政，¶
下賢以身。¶
管仲、¶
君之賊也，
知其能足以安國濟功，¶
故迎之于魯郊，¶
自御，¶
禮之於廟。¶
異日，君過于康莊，¶
聞甯戚歌，¶
止車而聽之，¶
則賢人之風也，¶
舉以為大田。¶

# src: YAN 4, ed. Wu2 Ze2yu2 19i2 p. 246
# dating: 8110
先君見賢不留，¶
使能不怠，¶
是以內政則民懷之，¶
征伐則諸侯畏之。¶
今君聞先君之過，¶
而不能明其大節，¶
桓公之霸也，¶
君奚疑焉？」<pb:KR2g0003_tls_004-5a>¶

# src: YAN 4, ed. Wu2 Ze2yu2 19i2 p. 247
# dating: 8110
4.3《景公問欲逮桓公之後晏子對以任非其人》

<pb:KR2g0003_tls_004-6a>景公問晏子曰：¶
「昔吾先君桓公，¶
從車三百乘，¶
九合諸侯，一匡天下。¶
今吾從車千乘，¶
可以逮先君桓公之後乎？」¶
晏子對曰：¶
「桓公從車三百乘，¶
九合諸侯，一匡天下者，¶
左有鮑叔，右有仲父。¶
今君左為倡，右為優，¶
讒人在前，諛人在後，¶
又焉可逮桓公之後乎？」

# dating: 8110
4.4《景公問廉政而長久晏子對以其行水也》

<pb:KR2g0003_tls_004-8a>景公問晏子曰：¶
「廉政而長久，¶
其行何也？」¶
晏子對曰：¶
「其行水也。¶
美哉水乎清清，¶
其濁無不雩途，¶
其清無不灑除，¶
是以長久也。」¶

# src: YAN 4, ed. Wu2 Ze2yu2 19i2 p. 248
# dating: 8110
公曰：¶
「廉政而遫亡，其行何也？」¶
對曰：¶
「其行石也。¶
堅哉石乎落落，¶
視之則堅，循之則堅，¶
內外皆堅，無以為久，¶
是以遫亡也。」<pb:KR2g0003_tls_004-9a>¶

# dating: 8110
4.5《景公問為臣之道晏子對以九節》

<pb:KR2g0003_tls_004-10a>景公問晏子曰：¶
「請問為臣之道。」¶
晏子對曰：¶
「見善必通，¶
不私其利，¶
薦善而不有其名；¶
稱身居位，¶
不為苟進；¶
稱事授祿，¶
不為苟得；¶

# src: YAN 4, ed. Wu2 Ze2yu2 19i2 p. 250
# dating: 8110
體貴側賤，¶
不逆其倫，¶
居賢不肖，¶
不亂其序；¶
肥利之地，¶
不為私邑，¶
賢質之士，¶
不為私臣；¶
君用其所言，¶
民得其所利，¶
而不伐其功。¶
此臣之道也。」<pb:KR2g0003_tls_004-11a>¶

# src: YAN 4, ed. Wu2 Ze2yu2 19i2 p. 251
# dating: 8110
4.6《景公問賢不肖可學乎晏子對以勉強為上》

<pb:KR2g0003_tls_004-12a>景公問晏子曰：¶
「人性有賢不肖，可學乎？」¶
晏子對曰：¶
「《詩》云：¶
『高山仰之，¶
景行行之。』¶
鄉者、其人也。¶
故諸侯並立，¶
善而不怠者為長；¶
列士竝學，¶
終善者為師。」<pb:KR2g0003_tls_004-13a>¶

# dating: 8110
4.7《景公問富民安眾晏子對以節欲中聽》

<pb:KR2g0003_tls_004-14a>景公問晏子曰：¶
「富民安眾難乎？」¶
晏子對曰：¶
「易。節欲則民富，¶
中聽則民安，¶
行此兩者而已矣。」<pb:KR2g0003_tls_004-15a>¶

# dating: 8110
4.8《景公問國何如則謂安晏子對以內安政外歸義》

<pb:KR2g0003_tls_004-16a>景公問晏子曰：¶
「國如何則可謂安矣？」¶
晏子對曰：¶
「下無諱言，¶
官無怨治；¶
通人不華，¶
窮民不怨；¶
喜樂無羨賞，¶
忿怒無羨刑；¶

# src: YAN 4, ed. Wu2 Ze2yu2 19i2 p. 253
# dating: 8110
上有禮於士，¶
下有恩于民；¶
地博不兼小，¶
兵強不劫弱；¶
百姓內安其政，¶
外歸其義：¶
可謂安矣。」<pb:KR2g0003_tls_004-17a>¶

# src: YAN 4, ed. Wu2 Ze2yu2 19i2 p. 254
# dating: 8110
4.9《景公問諸侯孰危晏子對以莒其先亡》

<pb:KR2g0003_tls_004-18a>景公問晏子曰：¶
「當今之時，¶
諸侯孰危？」¶
晏子對曰：¶
「莒其先亡乎！」¶
公曰：¶
「何故？」¶
對曰：¶
「地侵於齊，¶
貨竭于晉，¶
是以亡也。」<pb:KR2g0003_tls_004-19a>¶

# dating: 8110
4.10《晏子使吳吳王問可處可去晏子對以視國治亂》
<pb:KR2g0003_tls_004-20a>¶

晏子聘於吳，吳王曰：¶
「子大夫以君命辱在弊邑之地，¶
施貺寡人，寡人受貺矣，¶
願有私問焉。」¶
晏子巡遁而對曰：¶
「嬰、北方之賤臣也，¶
得奉君命，以趨於末朝，¶
恐辭令不審，譏於下吏，¶
懼不知所以對者。」¶

# dating: 8110
吳王曰：¶
「寡人聞夫子久矣，¶
今乃得見，¶
願終其問。」¶
晏子避席對曰：¶
「敬受命矣。」¶
吳王曰：¶
「國如何則可處，¶
如何則可去也？」¶

# dating: 8110
晏子對曰：¶
「嬰聞之，親疏得處其倫，¶
大臣得盡其忠，¶
民無怨治，國無虐刑，¶
則可處矣。¶
是以君子懷不逆之君，¶
居治國之位。¶

# src: YAN 4, ed. Wu2 Ze2yu2 19i2 p. 255
# dating: 8110
親䟽不得居其倫，¶
大臣不得盡其忠，¶
民多怨治，¶
國有虐刑，¶
則可去矣。¶
是以君子不懷暴君之祿，¶
不處亂國之位。」<pb:KR2g0003_tls_004-21a>¶

# dating: 8110
4.11《吳王問保威強不失之道晏子對以先民後身》

<pb:KR2g0003_tls_004-22a>晏子聘於吳，¶
吳王曰：¶
「敢問長保威強勿失之道若何？」¶
晏子對曰：¶
「先民而後身，¶
先施而後誅；¶
強不暴弱，¶
貴不凌賤，¶
富不傲貧；¶
百姓並進，¶
有司不侵，¶
民和政平；¶

# dating: 8110
不以威強退人之君，¶
不以眾強兼人之地；¶
其用法，為時禁暴，¶
故世不逆其志；¶
其用兵，為眾屏患，¶
故民不疾其勞：¶
此長保威強勿失之道也。¶
失此者危矣！」¶

# src: YAN 4, ed. Wu2 Ze2yu2 19i2 p. 256
# dating: 8110
吳王忿然作色，¶
不說。¶
晏子曰：¶
「寡君之事畢矣，¶
嬰無斧鑕之罪，¶
請辭而行。」¶
遂不復見。

# dating: 8110
<pb:KR2g0003_tls_004-23a>¶
4.12《晏子使魯魯君問何事回曲之君晏子對以庇族》

<pb:KR2g0003_tls_004-24a>晏子使魯，¶
見昭公，¶
昭公說曰：¶
「天下以子大夫語寡人者眾矣，¶
今得見而羨乎所聞，¶
請私而無為罪。¶
寡人聞大國之君，¶
蓋回曲之君也，¶
曷為以子大夫之行，¶
事回曲之君乎？」¶

# dating: 8110
晏子逡循對曰：¶
「嬰不肖，¶
嬰之族又不若嬰，¶
待嬰而祀先者五百家，¶
故嬰不敢擇君。」¶

# src: YAN 4, ed. Wu2 Ze2yu2 19i2 p. 258
# dating: 8110
晏子出，¶
昭公語人曰：¶
「晏子、仁人也，¶
反亡君，¶
安危國，¶
而不私利焉；¶
僇崔杼之尸，¶
滅賊亂之徒，¶
不獲名焉；¶

# src: YAN 4, ed. Wu2 Ze2yu2 19i2 p. 258
# dating: 8110
使齊外無諸侯之憂，¶
內無國家之患，¶
不伐功焉；¶
鍖然不滿，¶
退託於族，¶
晏子可謂仁人矣。」<pb:KR2g0003_tls_004-25a>¶

# dating: 8110
4.13《魯昭公問魯一國迷何也晏子對以化為一心》
<pb:KR2g0003_tls_004-26a>¶

晏子聘于魯，¶
魯昭公問焉曰：¶
「吾聞之，¶
莫三人而迷，今吾以一國慮之，¶
魯不免于亂，何也？」¶
晏子對曰：¶
「君之所尊舉而富貴，¶
入所以與圖身，¶
出所以與圖國，¶
及左右偪邇，¶
皆同于君之心者也。¶

# dating: 8110
犒魯國化而為一心，¶
曾無與二，其何暇有三？¶
夫偪邇于君之側者，¶
距本朝之勢，¶
國之所以不治也；¶
左右讒諛，¶
相與塞善，¶
行之所以衰也；¶
士者持祿，¶
游者養交，¶
身之所以危也。¶

# src: YAN 4, ed. Wu2 Ze2yu2 19i2 p. 259
# dating: 8110
《詩》曰：¶
『芃芃棫樸，¶
薪之槱之，¶
濟濟辟王，¶
左右趨之。』¶
此言古者聖王明君之使以善也。¶
故外知事之情，¶
而內得心之誠，¶
是以不迷也。」<pb:KR2g0003_tls_004-27a>¶

# src: YAN 4, ed. Wu2 Ze2yu2 19i2 p. 262
# dating: 8110
4.14《魯昭公問安國眾民晏子對以事大養小謹聽節儉》

<pb:KR2g0003_tls_004-28a>晏子聘于魯，¶
魯昭公問曰：¶
「大夫儼
然辱臨弊邑，¶
竊甚嘉之，¶
寡人受貺，請問安國眾民如何？」¶
晏子對曰：¶
「嬰聞傲大賤小則國危，¶
慢聽厚歛
則民散。¶
事大養小，¶

# dating: 8110
安國之器也；¶
謹聽節儉，¶
眾民之術也。」
<pb:KR2g0003_tls_004-29a>¶

4.15《晏子使晉晉平公問先君得眾若何晏子對以如美淵澤》

<pb:KR2g0003_tls_004-30a>晏子使晉，¶
晉平公饗之文室，¶
既靜矣，¶
晏以，¶
平公問焉，¶
曰：¶
「昔吾先君得眾若何？」¶

# dating: 8110
晏子對曰：¶
「君饗寡君，¶
施及使臣，御在君側，¶
恐懼不知所以對。」¶
平公曰：¶
「聞子大夫數矣，¶
今迺得見，¶
願終聞之。」¶

# dating: 8110
晏子對曰：¶
「臣聞君子如美，¶
淵澤容之，¶
眾人歸之，¶
如魚有依，¶
極其游泳之樂；¶
若淵澤決竭，¶
其魚動流，¶
夫往者維雨乎，¶
不可復已。」¶

# dating: 8110
公又問曰：¶
「請問莊公與今君孰賢？」¶
晏子曰：¶
「兩君之行不同，¶
臣不敢知也。」¶
公曰：¶
「王室之正也，¶
諸侯之專制也，¶
是以欲聞子大夫之言也。」¶

# src: YAN 4, ed. Wu2 Ze2yu2 19i2 p. 264
# dating: 8110
對曰：¶
「先君莊公不安靜處，¶
樂節飲食，不好鍾鼓，¶
好兵作武，士與同飢渴寒暑，¶
君之強，過人之量，¶
有一過不能已焉，¶
是以不免于難。¶
今君大宮室，¶
美臺榭，以辟飢渴寒暑，¶
畏禍敬鬼神，¶
君之善，足以沒身，¶
不足以及子孫矣。」<pb:KR2g0003_tls_004-31a>¶

# dating: 8110
4.16《晉平公問齊君德行高下晏子對以小善》

<pb:KR2g0003_tls_004-32a>晏子使於晉，¶
晉平公問曰：¶
「吾子之君，¶
德行高下如何？」¶
晏子對以「小善」。¶
公曰：¶
「否，吾非問小善，¶
問子之君德行高下也。」¶

# src: YAN 4, ed. Wu2 Ze2yu2 19i2 p. 267
# dating: 8110
晏子蹴然曰：¶
「諸侯之交，紹而相見，¶
辭之有所隱也。¶
君之命質，臣無所隱，¶
嬰之君無稱焉。」¶
平公蹴然而辭送，¶
再拜而反曰：¶
「殆哉吾過！¶
誰曰齊君不肖！¶
直稱之士，正在本朝也。」<pb:KR2g0003_tls_004-33a>¶

# dating: 8110
4.17《晉叔向問齊國若何晏子對以齊德衰民歸田氏》

<pb:KR2g0003_tls_004-34a>晏子聘于晉，¶
叔向從之宴，相與語。¶
叔向曰：¶
「齊其何如？」¶
晏子對曰：¶
「此季世也，吾弗知，¶
齊其為田氏乎！」¶
叔向曰：¶
「何謂也？」¶

# dating: 8110
晏子曰：¶
「公棄其民，¶
而歸於田氏。¶
齊舊四量：¶
豆、區、釜、鐘，¶
四升為豆，¶
各自其四，¶
以登於釜，¶
釜十則鐘。¶
田氏三量，¶
皆登一焉，¶
鐘乃巨矣。¶
以家量貸，¶
以公量收之。¶

# dating: 8110
山木如市，¶
弗加于山，¶
魚鹽蜃蛤，¶
弗加於海。¶
民參其力，¶
二入於公，¶
而衣食其一；¶
公積朽蠹，¶
而老小凍餒；¶
國之都市，
屨賤而踊貴；¶
民人痛疾，¶
或燠休之。¶

# dating: 8110
昔者殷人誅殺不當，¶
僇民無時，¶
文王慈惠殷眾，¶
收卹無主，¶
是故天下歸之，¶
民無私與，維德之授。¶
今公室驕暴，¶
而田氏慈惠，¶
其愛人如父母，¶
而歸之如流水，¶
欲無獲民，將焉避？¶

# dating: 8110
其伯、¶
直柄、¶
虞遂、伯戲，¶
其相胡公大姬，¶
已在齊矣。」¶

# dating: 8110
叔向曰：¶
「雖吾公室，¶
亦季世也。¶
戎馬不駕，¶
卿無軍行，¶
公乘無人，卒列無長；¶
庶民罷弊，宮室滋侈，¶
道殣相望，而女富溢尤；¶
民聞公命，如逃寇讎；¶
欒郤、¶
胥原、¶
孤續、慶伯，¶
降在皁隸；政在家門，¶
民無所依，¶
而君日不悛，以樂慆憂；¶
公室之卑，其何日之有！¶

# src: YAN 4, ed. Wu2 Ze2yu2 19i2 p. 268
# dating: 8110
讒鼎之銘曰：¶
『昧旦丕顯，後世猶怠』，¶
況日不悛，其能久乎！」¶
晏子曰：¶
「然則子將若何？」¶

# dating: 8110
叔向曰：¶
「人事畢矣，¶
待天而已矣！¶
晉之公族盡矣。¶
肸聞之，¶
公室將卑，¶
其宗族枝葉先落，¶
則公從之。¶
肸之宗十一族，¶
維羊舌氏在而已，¶
肸又無子，¶
公室無度，¶
幸而得死，¶
豈其獲祀焉。」
<pb:KR2g0003_tls_004-35a>¶

4.18《叔向問齊德衰子若何晏子對以進不失忠退不失行》

<pb:KR2g0003_tls_004-36a>叔向問晏子曰：¶
「齊國之德衰矣，¶
今子何若？」¶
晏子對曰：¶
「嬰聞事明君者，¶
竭心力以沒其身，¶
行不逮則退，¶
不以誣持祿；¶
事惰君者，¶
優游其身以沒其世，¶
力不能則去，¶
不以諛持危。¶

# src: YAN 4, ed. Wu2 Ze2yu2 19i2 p. 274
# dating: 8110
且嬰聞君子之事君也，¶
進不失忠，退不失行。¶
不苟合以隱忠，¶
可謂不失忠；¶
不持利以傷廉，¶
可謂不失行。」¶
叔向曰：¶
「善哉！¶
《詩》有之曰：¶
『進退維谷。』¶
其此之謂歟！」<pb:KR2g0003_tls_004-37a>¶

# dating: 8110
4.19《叔向問正士邪人之行如何晏子對以使下順逆》

<pb:KR2g0003_tls_004-38a>叔向問晏子曰：¶
「正士之義，¶
邪人之行，何如？」¶
晏子對曰：¶
「正士處勢臨眾不阿私，¶
行於國足養而不忘故；¶
通則事上，使卹其下，¶
窮則教下，使順其上；¶
事君盡禮行忠，¶
不匄爵祿，¶
不用則去而不議。¶

# dating: 8110
其交友也，¶
論身義行，¶
不為苟戚，¶
不同則踈而不悱；¶
不毀進於君，¶
不以刻民尊於國。¶
故用於上則民安，¶
行於下則君尊；¶
故得眾上不疑其身，¶
用于君不悖於行。¶
是以進不喪己，¶
退不危身，¶
此正士之行也。¶

# dating: 8110
邪人則不然，¶
用於上則虐民，¶
行于下則逆上；¶
事君苟進不道忠，¶
交友苟合不道行；¶
持諛巧以正祿，¶
比姦邪以厚養；¶
矜爵祿以臨人，¶
夸禮貌以華世；¶
不任於上則輕議，¶
不篤于友則好誹。¶

# src: YAN 4, ed. Wu2 Ze2yu2 19i2 p. 275
# dating: 8110
故用于上則民憂，¶
行于下則君危，¶
是以其事君近於罪，¶
其交友近於患，¶
其得上辟于辱，¶
其為生僨于刑，¶
故用于上則誅，¶
行于下則弒。¶
是故交通則辱，¶
生患則危，¶
此邪人之行也。」<pb:KR2g0003_tls_004-39a>¶

# dating: 8110
4.20《叔向問事君徒處之義奚如晏子對以大賢無擇》

<pb:KR2g0003_tls_004-40a>叔向問晏子曰：¶
「事君之倫，¶
徒處之義奚如？」¶
晏子對曰：¶
「事君之倫，¶
知慮足以安國，¶
譽厚足以導民，¶
和柔足以懷眾，¶
不廉上以為名，¶
不倍民以為行，上也；¶

# dating: 8110
潔于治己，¶
不飾過以求先，¶
不讒諛以求進，¶
不阿所私，¶
不誣所能，次也；¶
盡力守職不怠，¶
奉官從上不敢隋，¶
畏上故不苟，¶
忌罪故不辟，下也。¶
三者，事君之倫也。¶

# dating: 8110
及夫大賢，¶
則徒處與有事無擇也，¶
隨時宜者也。¶
有所謂君子者，¶
能不足以補上，¶
退處不順上，¶
治唐園，考菲履，¶
共恤上令，第長鄉里，¶
不夸言，不愧行，¶
君子也。¶

# dating: 8110
不以上為本，¶
不以民為憂，¶
內不恤其家，¶
外不顧其游，
夸言愧行，¶
自勒于飢寒，¶
不及醜儕，¶
命之曰狂僻之民，¶
明上之所禁也。¶

# dating: 8110
進也不能及上，¶
退也不能徒處，¶
作窮于富利之門，¶
畢志于畎畝之業，¶
窮通行無常處之慮，¶
佚于心，利通不能，¶
窮業不成，¶
命之曰處封之民，¶
明上之所誅也。¶

# dating: 8110
有智不足以補君，¶
有能不足以勞民，¶
俞身徒處，¶
謂之傲上，¶
苟進不擇所道，¶
苟得不知所惡，¶
謂之亂賊。¶

# src: YAN 4, ed. Wu2 Ze2yu2 19i2 p. 278
# dating: 8110
身無以與君，¶
能無以勞民，¶
飾徒處之義，¶
揚輕上之名，¶
謂之亂國。¶
明君在上，¶
三者不免罪。」¶
叔向曰：¶
「賢不肖，性夫！¶
吾每有問，¶
而未嘗自得也。」<pb:KR2g0003_tls_004-41a>¶

# dating: 8110
4.21《叔向問處亂世其行正曲晏子對以民為本》

<pb:KR2g0003_tls_004-42a>叔向問晏子曰：¶
「世亂不遵道，¶
上辟不用義；¶
正行則民遺，¶
曲行則道廢。¶
正行而遺民乎？¶
與持民而遺道乎？¶
此二者之于行何如？」¶

# dating: 8110
晏子對曰：¶
「嬰聞之，¶
卑而不失尊，¶
曲而不失正者，¶
以民為本也。¶
苟持民矣，¶
安有遺道！¶
苟遺民矣，¶
安有正行焉！」<pb:KR2g0003_tls_004-43a>¶

# src: YAN 4, ed. Wu2 Ze2yu2 19i2 p. 2i2
# dating: 8110
4.22《叔向問意孰為高行孰為厚晏子對以愛民樂民》

<pb:KR2g0003_tls_004-44a>叔向問晏子曰：¶
「意孰為高？¶
行孰為厚？」¶
對曰：¶
「意莫高于愛民，¶
行莫厚于樂民。」¶
又問曰：¶
「意孰為下？¶
行孰為賤？」¶
對曰：¶
「意莫下於刻民，¶
行莫賤于害身也。」<pb:KR2g0003_tls_004-45a>¶

# dating: 8110
4.23《叔向問嗇吝愛之於行何如晏子對以嗇者君子之道》

<pb:KR2g0003_tls_004-46a>叔向問晏子曰：¶
「嗇吝愛之于行何如？」¶
晏子對曰：¶
「嗇者、君子之道，¶
吝愛者、小人之行也。」¶
叔向曰：¶
「何謂也？」¶

# dating: 8110
晏子曰：¶
「稱財多寡而節用之，¶
富無金藏，¶
貧不假貸，謂之嗇；¶
積多不能分人，¶
而厚自養，謂之吝；¶
不能分人，¶
又不能自養，謂之愛。¶
故夫嗇者，君子之道；¶
吝愛者，小人之行也。」<pb:KR2g0003_tls_004-47a>¶

# dating: 8110
4.24《叔向問君子之大義何若晏子對以尊賢退不肖》
<pb:KR2g0003_tls_004-48a>¶

叔向問晏子曰：¶
「君子之大義何若？」晏子對曰：¶
「君子之大義，¶
和調而不緣，¶
溪盎而不苛，¶
莊敬而不狡，¶
和柔而不銓，¶
刻廉而不劌，¶
行精而不以明污，¶
齊尚而不以遺罷，¶
富貴不傲物，¶
貧窮不易行，¶
尊賢而不退不肖。¶
此君子之大義也。」

<pb:KR2g0003_tls_004-49a>
4.25《叔向問傲世樂業能行道乎晏子對以狂惑也》<pb:KR2g0003_tls_004-50a>¶

# dating: 8110
叔向問晏子曰：¶
「進不能事上，¶
退不能為家，¶
傲世樂業，¶
枯槁為名，¶
不疑其所守者，¶
可謂能行其道乎？」¶

# dating: 8110
晏子對曰：¶
「嬰聞古之能行道者，¶
世可以正則正，¶
不可以正則曲。¶
其正也，不失上下之倫；¶
其曲也，不失仁義之理。¶
道用，與世樂業；¶
不用，有所依歸。¶
不以傲上華世，¶
不以枯槁為名。¶

# src: YAN 4, ed. Wu2 Ze2yu2 19i2 p. 285
# dating: 8110
故道者，世之所以治，¶
而身之所以安也。¶
今以不事上為道，¶
以不顧家為行，¶
以枯槁為名，¶
世行之則亂，¶
身行之則危。¶
且天之與地，¶
而上下有衰矣；¶
明王始立，¶
而居國為制矣；¶
政教錯，而民行有倫矣。¶

# src: YAN 4, ed. Wu2 Ze2yu2 19i2 p. 286
# dating: 8110
今以不事上為道，¶
反天地之衰矣；¶
以不顧家為行，¶
倍先聖之道矣；¶
以枯槁為名，¶
則世塞政教之途矣。¶
有明上，不可以為下；¶
遭亂世，不可以治亂。¶
說若道，謂之惑，¶
行若道，謂之狂。¶
惑者狂者，¶
木石之樸也，¶
而道義未戴焉。」<pb:KR2g0003_tls_004-51a>¶

# dating: 8110
4.26《叔向問人何若則榮晏子對以事君親忠孝》

<pb:KR2g0003_tls_004-52a>叔向問晏子曰：¶
「何若則可謂榮矣？」¶
晏子對曰：¶
「事親孝，¶
無悔往行，¶
事君忠，¶
無悔往辭；¶
和於兄弟，¶
信於朋友，¶
不謟過，¶
不責得；¶

# dating: 8110
言不相坐，¶
行不相反；¶
在上治民，¶
足以尊君，在下蒞修，¶
足以變人，身無所咎，¶
行無所創：可謂榮矣。」

# dating: 8110
<pb:KR2g0003_tls_004-53a>
4.27《叔向問人何以則可保身晏子對以不要幸》

<pb:KR2g0003_tls_004-54a>叔向問晏子曰：¶
「人何以則可謂保其身？」¶
晏子對曰：¶
「《詩》曰：¶
『既明且哲，以保其身，¶
夙夜匪懈，以事一人。』¶
不庶幾，不要幸，¶
先其難乎而後幸，¶
得之時其所也，¶
失之非其罪也，¶
可謂保其身矣。」<pb:KR2g0003_tls_004-55a>¶

# src: YAN 4, ed. Wu2 Ze2yu2 19i2 p. 289
# dating: 8110
4.28《曾子問不諫上不顧民以成行義者晏子對以何以成也》
<pb:KR2g0003_tls_004-56a>¶

曾子問晏子曰：¶
「古者嘗有上不諫上，¶
下不顧民，¶
退處山谷，¶
以成行義者也？」¶
晏子對曰：¶
「察其身無能也，¶
而託乎不欲諫上，¶
謂之誕意也。¶
上惛亂，德義不行，¶
而邪辟朋黨，¶
賢人不用，¶
士亦不易其行，¶
而從邪以求進，¶
故有隱有不隱。¶
其行法，士也，¶
迺夫議上，¶
則不取也。¶
夫上不諫上，¶
下不顧民，¶
退處山谷，¶
嬰不識其何以為成行義者也。」<pb:KR2g0003_tls_004-57a>¶

# dating: 8110
4.29《梁丘據問子事三君不同心晏子對以一心可以事百君》

<pb:KR2g0003_tls_004-58a>梁丘據問晏子曰：¶
“「子事三君，¶
君不同心，¶
而子俱順焉，¶
仁人固多心乎？」¶

# src: YAN 4, ed. Wu2 Ze2yu2 19i2 p. 290
# dating: 8110
晏子對曰：¶
「嬰聞之，¶
順愛不懈，¶
可以使百姓，¶
暴強不忠，¶
不可以使一人。¶
一心可以事百君，¶
三心不可以事一君。」¶
仲尼聞之曰：¶
「小子識之！¶
晏子以一心事百君者也。」<pb:KR2g0003_tls_004-59a>¶

# dating: 8110
4.30《柏常騫問道無滅身無廢晏子對以養世君子》

<pb:KR2g0003_tls_004-60a>柏常騫去周之齊，¶
見晏子曰：¶
「騫、周室之賤史也，¶
不量其不肖，願事君子。¶
敢問正道直行則不容于世，¶
隱道危行則不忍，¶
道亦無滅，¶
身亦無廢者何若？」¶

# dating: 8110
晏子曰：
「善哉！¶
問事君乎。¶
嬰聞之，¶
執二法裾，¶
則不取也；¶
輕進苟合，¶
則不信也；¶
直易無諱，¶
則速傷也；¶
新始好利，¶
則無敝也。¶

# src: YAN 4, ed. Wu2 Ze2yu2 19i2 p. 291
# dating: 8110
且嬰聞養世之君子，¶
從輕不為進，¶
從重不為退，¶
省行而不伐，¶
讓利而不夸，¶
陳物而勿專，¶
見象而勿強，¶
道不滅，¶
身不廢矣。」

